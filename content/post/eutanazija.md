---
_wpas_skip_fb:
- 1
aliases:
- /2012/03/14/eutanazija/
author: linasj
categories:
- eutanazija
date: '2012-03-14T03:09:56+00:00'
publishDate: '2012-03-14T03:08:42+00:00'
tags:
- eutanazija
- karolis-jovaisas
title: Eutanazija
---
Delfi skelbia Dr. Karolio Jovaišo [pasisakymą](http://www.delfi.lt/news/ringas/lit/k-jovaisas-ar-zmogus-turi-teise-rinktis-ne-gyvenima-o-mirti.d?id=56636595) apie eutanazijos legalizavimą. Manau, kad būtent šie du argumentai yra labai labai svarbūs.

Eutanazijos legalizavimas neriboja žmonių laisvių:

> Reikalas tas, kad eutanazijos legalizavimo šalininkai palieka žmogui pasirinkimo galimybę – alternatyvą tarp nežmoniškos kančios paženklinto gyvenimo ir oraus bei garbaus išėjimo iš jo.
> 
> Ši pozicija palieka teisę žmonėms priimti tokį sprendimą, kuris tenkina jų siekius, norą ir apsisprendimo teisę. Eutanazijos legalizavimo šalininkai visiems be išimties žmonėms suteikia galimybę apsispręsti savo gyvybės ar mirties klausimu.
> 
> Tačiau kitaip nei jų oponentai, jokio privalomo sprendimo jie neprimeta, taigi, besąlygiškai gerbia kitų žmonių teisę turėti savo nuomonę bei įsitikinimus, ir, žinoma, elgtis taip, kaip liepia jų įsitikinimai ir sąžinė.


Reikia drausti ne naudingus dalykus (eutanaziją, peilius, pinigus), o piktanaudžiavimą jais:

> Lengvabūdiškumo viršūnė būtų atmesti ligonio valios iškraipymo ir falsifikavimo galimybę. Tačiau tokios galimybės negalima atmesti ir tuomet, kai žmogus išreiškia savo valią dėl testamento, sutarties sąlygų, įsipareigojimų, duoto žodžio ir pan.
> 
> Problemos esmė ta, kaip užkirsti kelią galimybei iškreipti žmogaus valią ar ją falsifikuoti, o ne atimti iš jo galimybę išreikšti šią valią. Vienas seniausių civilizacijos istorijoje falsifikavimo objektų yra pinigai.
> 
> Ar tai reiškia, kad žmonės turi atsisakyti pinigų? Arba, atvirkščiai, kurti patikimesnes apsaugos nuo jų klastojimo priemones.


