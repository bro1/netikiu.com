---
_last_editor_used_jetpack:
- block-editor
aliases:
- /?p=630
author: linasj
categories:
- alternatyvi-medicina
date: '2015-07-08T10:24:40+00:00'
draft: true
publishDate: '2015-07-08T13:24:40+00:00'
sharing_disabled:
- 1
tags:
- alternatyvi-medicina
title: "Kneipo terapija ir nat\u016Bropatija"
---
Panašu, kad Birštone savivaldybė ėmėsi neveikiančios alternatyviosios medicinos [propagavimo](http://www.15min.lt/pasaulis-kiseneje/naujiena/per-lietuva/nemokama-ir-labai-populiari-procedura-birstone-kneipo-terapija-kaip-teisingai-atlikti-642-513681):

> Centriniame Birštono parke įrengti vieši Kneipo takeliai sutraukia daugybę smalsuolių. Nemokama sveikatingumo procedūra domina ir vietinius, ir Birštono svečius.
> 
> Gryname ore įrengtame takelyje visi norintys basomis kojomis eina akmenimis grįstu taku, kuriame kas pusantro metro keičiasi paviršiaus danga – nuo švelnaus smėlio, įvairaus dydžio akmenų iki eglių šakų ir net kankorėžių. XIX a. vokiečių dvasininko Sebastiano Kneipo sveikatingumo metodais paremta procedūra nėra tik smagus pasivaikščiojimas.
> 
> Procedūra gerina kraujotaką, aktyvina medžiagų apykaitą, padeda atstatyti imuninę sistemą. Tačiau tai daryti reikia teisingai, kaip – rodoma edukaciniame filmuke.


Vos pradėjęs skaityti tikėjausi, kad tai tik savivaldybės neišmanymas ir koks nors mulkis sugebėjo prastumti tokius niekus pro biurokratiją... Deja, ne, panašu, jog tai [sąmoningai propaguojama](http://alkas.lt/2014/03/25/birstonas-kviecia-pasisemti-s-kneipo-filosofijos/) savivaldybės lygiu:

> „Ilgą laiką svarstėme, kuo Birštonas yra išskirtinis ir nerasdavome to žodžio, kuris apjungtų visas sveikatinimo kurorte teikiamas paslaugas. Birštonas – tai kurortas, kuriame galima atgauti ir fizines, ir dvasines jėgas, todėl supratome, kad S. Kneipo filosofija puikiai dera su kurorto misija bei vertybėmis“, – teigė Birštono savivaldybės merė Nijolė Dirginčienė.


Pasak Wikipedijos S. Kneipas buvo vienas iš natūropatijos [pradininkų](https://en.wikipedia.org/wiki/Sebastian_Kneipp). Žinoma, tai skamba įspūdingai. Natūropatijos pradinininkas! Natūropatija yra ko gero susijusi su gydymu natūraliomis priemonėmis, tiesa? Nė velnio.

Natūropatija yra “[alternatyviosios medicinos](http://netikiu.com/2012/01/13/kodel-mums-nereikalingas-terminas-alternatyvioji-medicina/)” rūšis besiremianti tikėjimu gyvybine energija ir teigianti, kad gyvybinė energija arba gyvybinės jėgos valdo kūniškus procesus tokius kaip metabolizmas, reprodukcija, augimas ir prisitaikymas. Natūropatija apima [platų spektrą](http://en.wikipedia.org/wiki/Naturopathy#Methods) įvairių “alternatyviosios medicinos” priemonių – homeopatiją, akupunktūrą, smegenų bangų formavimą, gydymą žolelėmis, mitybos patarimus, kristalus ir kt. Natūropatinė medicina yra perpildyta pseudomokslinių, neveiksmingų, neetiškų ir potencialiai pavojingų "gydymo" priemonių.
