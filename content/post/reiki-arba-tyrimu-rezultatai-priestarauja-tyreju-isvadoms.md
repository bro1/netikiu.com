---
aliases:
- /2011/11/16/reiki-arba-tyrimu-rezultatai-priestarauja-tyreju-isvadoms/
author: linasj
categories:
- sveikata-ir-medicina
date: '2011-11-15T23:46:44+00:00'
publishDate: '2011-11-15T23:46:44+00:00'
tags:
- energetinis-gydymas
- gyvybes-energija
- reiki
title: "Reiki arba tyrim\u0173 rezultatai prie\u0161tarauja tyr\u0117j\u0173 i\u0161\
  vadoms"
---
[![](http://i549.photobucket.com/albums/ii365/laurie1099/Photo_Reiki.jpg)](http://media.photobucket.com/image/reiki/laurie1099/Photo_Reiki.jpg?o=71)

Reiki yra pseudogydymo būdas. Mokslas rodo, kad reiki neveikia.

**Kas tas reiki?**

Reiki yra viena iš alternatyviosios medicinos priemonių. Reiki praktikantai seanso metu daro į paprastus rankų uždėjimus panašius veiksmus, kurių metu jie teigia tampantys gydančios energijos Reiki laidininkais. Šią energiją jie gauna iš Visatos. Ši energija dar vadinama Visatos gyvybine energija. Ji  harmonizuoja ir sustiprina vidaus organų funkcijas, šalina iš organizmo šlakus ir toksinus, sugrąžinanti dvasinę pusiausvyrą, subalansuojanti energetiką, valanti kūną ir sąmonę.

**Tinkamai atlikti tyrimai ir melagingas rezultatų pristatymas**

Šiais metais buvo paskelbtas straipsnis apie [tinkamai kontroliuotą reiki tyrimą](http://www.ncbi.nlm.nih.gov/pubmed/21531671), kuriame reiki buvo palygintas su placebu (asmuo negavęs jokio reiki apmokymo paprasčiausiai atlieka rankų judesius) ir su standartine paciento priežiūra (be papildomų procedūrų). Rezultatai nenustebino - tiek reiki, tiek placebo grupės subjektyvios savijautos rezultatai buvo geresni, nei kontrolinės grupės rezultatai, tačiau placebo ir reiki grupių rezultatai buvo vienodi. Tai, žinoma, reiškia, kad reiki neveikia (t.y. reiki "efektas" yra paprasčiausias placebas). Deja, tyrimo autoriai "pamiršo" padaryti atitinkamą išvadą ir teigė:

> Tyrimo rezultatai rodo, kad slaugės dalyvavimas ir asmeniškas palaikymas per chemoterapiją darė įtaką gerinant paciento savijautą tiek bandant, tiek nebandant naudoti gydantį energetinį lauką.


Atkreipkite dėmesį į tai, kad tyrimo autoriai "pamiršo" padaryti išvadą, kad reiki neveikia, nes placebo ir reiki grupių subjektyvūs rezultatai buvo vienodi.

**Nuorodos**
* [Investigation of standard care versus sham Reiki placebo versus actual Reiki therapy](http://www.ncbi.nlm.nih.gov/pubmed/21531671) to enhance comfort and well-being in a chemotherapy infusion center.
* [Science-Based Medicine: Reiki](http://www.sciencebasedmedicine.org/index.php/reiki/)
* [Wikipedia (lietuviškai): Reiki](http://lt.wikipedia.org/wiki/Reiki)

