---
_publicize_job_id:
- 16323377188
_rest_api_client_id:
- -1
_rest_api_published:
- 1
aliases:
- /2015/10/29/apie-abortu-itaka-melui-apie-moteru-sveikata-pasitikrinkime-saltinius/
author: linasj
categories:
- uncategorized
date: '2015-10-29T09:59:59+00:00'
publishDate: '2015-10-29T10:00:01+00:00'
sharing_disabled:
- 1
title: "Apie abort\u0173 \u012Ftak\u0105 melui apie moter\u0173 sveikat\u0105 (pasitikrinkime\
  \ \u0161altinius)"
---
Spalio 29 dieną vykdoma pilietinė prieš abortus nukreipta [iniciatyva](http://pranesimai.elta.lt/news/public_view/113464) "renkuosi gyvybę", kurios metu skleidžiamos ne tik vertybinės nuostatos, bet ir dezinformacija. Kadangi skirtingi žmonės turi skirtingas vertybes, tai dėl jų nesiginčysiu. O štai faktiniai teiginiai yra nuostabus dalykas - juos galima patikrinti ir ištirti:

> „Abortas – tai ne tik negimusio vaiko gyvybės nutraukimas. Moksliniai tyrimai rodo, kad abortas daro didelę žalą ir mamos fizinei bei psichinei sveikatai. Tad padėdami mamai, mes saugome vaiko gyvybę, o gindami negimusį kūdikį, mes saugome moterį“, - kalbėjo K. Zamarytė-Sakavičienė.


Taigi... daug nesuksiu galvos ir apibendrinsiu, ką atradau peržvelgęs literatūrą:

**Moksliniai tyrimai rodo, kad abortų pasekmės moterų fizinei ir psichologinei sveikatai nesiskiria nuo gimdymo pasekmių.**

**Psichologinė sveikata po aborto yra tokia pat, kaip ir pagimdžius nenorimą kūdikį**

Atlikus Google Scholar paiešką pagal terminus “[abortion wellbeing](https://scholar.google.com/scholar?start=50&q=abortion+wellbeing&hl=en&as_sdt=0,5)” pirmuosiuose puslapiuose suradau šiuos mokslinius straipsnius:

<http://www.sciencedirect.com/science/article/pii/S0010782408003697>

> Ši sisteminė tyrimų apžvalga atskleidžia aiškią tendenciją: **geriausios kokybės** tyrimų rezultatai yra neutralūs, rodantys, kad moterų, kurioms atliktas abortas, psichologinės sveikatos pasekmės visai nesiskiria arba beveik nesiskiria nuo palyginamosios grupės, tuo tarpu **prastesnės kokybės** tyrimai rodo, kad abortai turi neigiamų pasekmių psichinei sveikatai.


<http://psycnet.apa.org/journals/amp/64/9/863/>

> Tiksliausi/griežčiausiai kontroliuojami tyrimai rodo, kad JAV, psichologinių problemų rizika tarp moterų, kurioms atliktas vienas legalus pirmojo trimestro nenorimo nėštumo abortas yra ne didesnė, nei moterims, kurios pagimdė nenorimą kūdikį.


<http://www.diva-portal.org/smash/record.jsf?pid=diva2%3A442116&dswid=-4815>

> Nepaisant skausmingų jausmų, beveik niekas nesigailėjo dėl atlikto aborto, nei iš karto, nei praėjus vieneriems metams.


<http://www.ncbi.nlm.nih.gov/pmc/articles/PMC3929105/>

> Paėmus domėn sudedamuosius veiksnius, abortas nebuvo statistiškai reikšmingas prediktorius vėlesniam nerimui, nuotaikai, impulsų kontrolei, mitybos sutrikimams arba mintims apie savižudybę.


<http://www.sciencedirect.com/science/article/pii/S0277953603004672>

> Dauguma moterų nepatyrė jokių emocinių kančių po aborto ir beveik visos moterys praėjus vieniems metams pranešė, kad jos laikėsi gerai, bet 12 moterų patyrė rimtų emocinių kančių iš karto po aborto. Be to, beveik visos apibūdino abortą kaip palengvėjimą arba atsakomybės prisiėmimą. Daugiau nei pusė pranešė tik apie teigiamas patirtis tokias kaip psichologinis augimas ir subrendimas.


**Fizinė sveikata po aborto - abortai fizinei sveikatai įtakos neturi**

Po visos tos psichologinės sveikatos apžvalgos truputį paieškojau informacijos ir apie fizinę sveikatą. Kiek suprantu, ideologų dažniausiai kartojamas teiginys, kad abortai padidina krūties vėžio riziką, yra neteisingas (tiesa, dar prieš kokią dešimtį metų aiškaus atsakymo į šį klausimą nebuvo).

Pvz. JAV Nacionalinis vėžio institutas [teigia](http://www.cancer.gov/types/breast/abortion-miscarriage-risk):

> Naujausi ir geriausi tyrimai rodo, kad tarp abortų ir krūties vėžio nėra ryšio.


Apie daugiau tyrimų siūlau paskaityti [Mokslu grįstos medicinos](https://www.sciencebasedmedicine.org/abortion-and-breast-cancer-the-manufactroversy-that-wont-die/) svetainėje (ypač skyrių "The Evidence").

**Išvada**

Pilietinės inciatyvos "už gyvybę" organizatoriams (pvz. K. Zamarytei-Sakavičienei) turėtų būti gėda dėl to, kad jie meluoja (o gal tik aplaidžiai nepatikrina savo skleidžiamos informacijos teisingumo) apie abortų įtaką moterų sveikatai.

Ideologinėms grupėms (tiek kovojančioms prieš abortus, tiek kovojančioms už gyvūnų teises, tiek ir visoms kitoms) reikėtų įsidėmėti, kad faktiniai teiginiai yra patikrinami, o ideologiją remiant melu, jūsų ideologijai nepritariantys žmonės turės daug amunicijos jūsų ideologijos triuškinimui ir jūsų melo demaskavimui.
