---
aliases:
- /2011/11/30/smegenys-ir-ju-sukurtas-pasaulio-modelis-arba-vynas-ir-iliuzijos/
author: linasj
categories:
- sveikas-protas
date: '2011-11-30T05:52:10+00:00'
publishDate: '2011-11-30T05:52:10+00:00'
tags:
- degustavimas
- iliuzijos
- kanada
- naujoji-zelandija
- niagaros-kriokliai
- realybes-modelis
- vynas
title: "Smegenys ir j\u0173 sukurtas pasaulio modelis (arba: vynas ir iliuzijos)"
---
![](http://farm1.staticflickr.com/215/470579762_7ef7286bce_z.jpg)

Paskutinėje Skeptics Guide to the Universe laidoje išgirdau paminėtą vieną eksperimentą, kuris mane privertė sukikenti.

Taigi, įsivaizduokite eksperimentą, kuriame dalyvauja 54 subjektai, gan gerai išmanantys vyną, nes visi jie enologijos (studijos apie vyno rūšis, vyno gamybą, vyno laikymą) studentai. Jie imasi degustuoti baltą ir raudoną vyną ir apibūdinti jį visokiais žodžiais. Raudoną vyną apibūdina žodžiais ir kvapais būdingais raudonam vynui. Baltą vyną apibūdina žodžiais ir kvapais būdingais baltam vynui. Kaip ir viskas teisingai, tačiau eksperimentui pateiktas raudonas vynas buvo viso labo baltas vynas nuspalvintas raudonais maisto dažais.

**Pojūčių kombinavimas**

Visų pirma, derėtų žinoti, kad smegenys kurdamos jus supančio pasaulio modelį labai dažnai naudoja daugiau nei vieną pojūtį. T.y. vyno spalva, tikrai pakeičia tai, kokį skonį jaučia žmogus ir kokį kvapą jis užuodžia. Tačiau nesupraskite klaidingai, fizinė vyno būklė, bei fiziologinis vyno poveikis nepasikeičia. Pasikeičia tik jūsų galvoje susikurtas vyno modelis. Tai nėra "mind over matter" (mintys nugali realybę), tai yra tik paprasčiausias neteisingas realybės modelis jūsų galvoje.

Man pačiam teko lankytis poroje iliuzijų muziejų, kuriuose, nepaisant to, kad stovi tiesiai, vaizdinės užuominos (visual cues) esančios patalpoje sukuria griuvimo pojūtį, o bandant "atstatyti" pusiausvyrą, kone pargriūni. Vienas šių muziejų yra Naujojoje Zelandijoje esantis [Puzzling World](http://www.puzzlingworld.co.nz/attractions.html)), o kitas - Niagra Falls (Kanados pusėjė) [Rippleys Believe it or not](http://ripleysniagara.com/attractions/ripleys-believe-it-or-not/). Jeigu kada pasiseks atsidurti vienoje iš šių vietų - būtinai apsilankykite, o po to pliaukštelkite per sau per kaktą tardami "kvailos smegenys! kvailos!"

**Moralas**

Subjektyvus vertinimas yra labai lengvai pasiduodantis įvairioms išankstinėms nuostatoms ir yra labai lengvai suklaidinamas.

**Nuorodos**
* Frederic Brochet and Denis Dubourdie tyrimas, "[The Color of Odours](http://www.daysyn.com/Morrot.pdf)" (PDF) (lietuviškai - Kvapų spalvos).
* The Skeptics Guide to the Universe [serija #332](http://www.theskepticsguide.org/archive/podcastinfo.aspx?mid=1&pid=332), kurioje išgirdau apie šį tyrimą

