---
aliases:
- /2011/04/22/placebas-akupunkturoje/
author: linasj
categories:
- alternatyvi-medicina
date: '2011-04-27T11:45:29+00:00'
publishDate: '2011-04-22T08:03:43+00:00'
tags:
- akupunktura
- placebas
title: "Placebas akupunktūroje"
---
**Trumpai**

Akupunktūros poveikis lengvai paaiškinamas placebo poveikiu.

Klinikiniuose tyrimuose stengiamasi, kad tyrime dalyvaujantys asmenys (tiek pacientai, tiek daktarai, tiek kiti asmenys)  nežinotų, ar jiems teikiama tikra procedūra, ar placebas.

Norint akupunktūrą lyginti su placebu reikalingos specialos akupunktūros placebo adatos.

**Išsamiau**

Atliekant  medicininius tyrimus kokios nors gydymo priemonės efektyvumui nustatyti, jos efektyvumas  paprastai lyginamas su kontroline grupe, kuriai duodamas placebas (pvz. cukraus tabletė).

Viena placebo paskirtis yra atskirti, psichologinį intervencijos poveikį nuo fiziologinio. Bet tai - ne vienintelė priežastis. Tinkamai naudojant, placebas padeda objektyviau vertinti poveikį. Pvz. daktaras, tikintis, kad akupunktūra veikia bus linkęs teigiamai įvertinti "tikros" akupunktūros poveikį ir nuvertinti placebo poveikį. Taip pat daktaras žinodamas, kad teikia placebą, o ne tikrą vaistą gali nesąmoningai su pacientu elgtis kitaip, nei su pacientu, kuriam teikia tikrą vaistą.

Taigi, jeigu tas pats daktaras nežino, ar įduoda cukraus piliulę, ar tikrą, jis turės stengtis įvertinti paciento būklę objektyviai (nežinau, šio termino lietuviškai, bet angliškai, tai vadinama "blinding").

Su cukraus tablete paprasta - vienam pacientui įdavei pacientui tiriamo vaisto tabletę, kitam taip pat atrodančią tabletę pagamintą iš cukraus ir po to lygini efektą. Nesunku netgi padaryti, kad gydytojas, kuris įduoda tą tabletę neatskirtų, kurią duoda.

Kiek kitaip su akupunktūra - adata tai pakankamai aiškus dalykas. Sunku čia daug ką ir sumastyti, kaip padaryti, kad nei akupunktūristas, nei pacientas nežinotų, ar gauna "tikrą" akupunktūrą, ar placebą.

"Tikra" akupunktūra naudoja tam tikrus akupunktūros taškus. Tad paciento reakciją galima tirti nesunkiai:
* įbedei adatas į "tikrus" taškus
* įbedei į netikrus - ir tiek.


Taip pat yra sukurta ir [placebo adatų](http://www.ncbi.nlm.nih.gov/pubmed/19734382). Iš esmės tai, bukos adatos arba teleskopinės adatos, kurios nepraduria odos. O, kad jos laikytųsi, jos smeigiamos per kokią nors putų medžiagą.
Taigi, kad akupunktūra yra paprasčiausias placebas rodo tai, kad efektas kontrolinėje grupėje (kuriai taikoma placebo akupunktūra) iš esmės nesiskiria nuo efekto grupėje, kuriai taikoma  "tikra" akupunktūra, o kartais netgi "netikros" akupunktūros efektas yra [netgi didesnis](http://scienceblogs.com/insolence/2008/04/sham_acupuncture_is_better_than_true_acu.php).
[![](/static/2011/04/133-lt.png "Netikra akupunktūra")](/static/2011/04/133-lt.png)
**Papildomam skaitymui:**
Daktaro Steven Novella pasiūlymas, kaip sukurti tobulesnę [akupunktūros placebo](http://theness.com/neurologicablog/?p=14) adatą, kuri leistų atlikti "double blind" tyrimus, kuriuose nei pacientas, nei akupunktūristas nežinotų, ar tai placebas ar tai "tikra" akupunktūra.
