---
aliases:
- /2011/04/13/visi-zmones-yra-saziningi-ir-niekada-neklysta/
author: linasj
categories:
- sveikas-protas
date: '2011-04-13T12:28:15+00:00'
publishDate: '2011-04-13T12:12:58+00:00'
tags:
- zmogiskasis-faktorius
title: "Visi \u017Emon\u0117s yra s\u0105\u017Einingi ir niekada neklysta"
---
Iliustracijai anekdotas:

> Beeidamas gatve kunigas pastebėjo tuziną kokių 10-12 metų vaikų apsupusių šunį. Susirūpinęs, kad berniukai ketina nuskriausti jį, kunigas priėjo ir paklausė: “Ką jūs darote su tuo šunimi?”
> 
> Vienas iš berniukų atsakė: “Čia tiesiog benamis šuo. Mes visi norime jį priglobti, bet tik vienas iš mūsų gali pasiimti jį namo. Tad mes nusprendėme, kad tas, kuris iš mūsų labiausiai pameluos, gaus šunį”.
> 
> Žinoma, kunigas nemaloniai nustebo ir sušuko “Jūs, vaikai, neturėtumėte rengti melavimo konkursų!”. Tada jis išklojo keliolikos minučių pamokslą pradėdamas “Ar jūs, vaikai, nežinote, kad meluoti yra nuodėmė?” ir baigdamas “O kai aš buvau jūsų amžiaus, niekada nemelavau.”
> 
> Tyla tęsėsi kone minutę. Ir kai dvasininkas jau buvo bepradedąs galvoti, kad įtikino vaikus, mažiausias berniukas gailiai atsiduso ir tarė: “Gerai, atiduokite šunį jam”.


Ar dažnai meluojate? Ar dažnai susiduriate su žmonėmis, kurie meluoja? Ar dažnai susiduriate su situacijomis, kuriose išaiškėja, kad jūs kažką supratote neteisingai. O su situacijomis, kur kitas asmuo ką nors būna ne taip supratęs ir bando jums paaiškinti?

Ko gero per gyvenimą susidūrėte su tūkstančiais tokių situacijų. Ko gero netgi nelabai tikite, kad yra žmonių, kurie nemeluotų ir neklystų. Ko gero teko matyti ir kokio nors fokusininko pasirodymą, kuriame jis sugeba apgauti visus sąlėje esančius žiūrovus.

Trumpai tariant, per gyvenimą visi esame susidūrę tiek su tūkstančiais apgavysčių, tiek su tūkstančiais savų ir svetimų klaidų. Tačiau, kalbai pasisukus apie stebuklus (homeopatija, užkalbėjimai, “stebuklingi” pagijimai, žmonės, kuriems nereikia valgyti, hipnotizavimas per televizorių ar reiki) daugelis staiga pamiršta visas gyvenimo pamokas ir aklai patiki sukčiais ar žmonėm, kurie kažką yra ne taip supratę.

Kai kitą sykį išgirsite ką nors neįtikėtino – nepamirškite to, ką išmokote per savo gyvenimą.

*Pirmąsyk paskelbtas [www.skeptiskai.lt](http://skeptiskai.lt/blogas/2011/04/11/visi-zmones-yra-saziningi-ir-niekada-neklysta/).*
