---
aliases:
- /2012/09/06/pasaulis-x-lnk-pazadejo-buti-realistais-bet-pamelavo/
author: linasj
categories:
- ziniasklaida
date: '2012-09-06T03:39:33+00:00'
publishDate: '2012-09-06T03:39:33+00:00'
tags:
- gerda-red
- giedre-plukiene
- liliana-saskova
- pasaulis-x
- vladimiras-azanovas
title: "Pasaulis X: LNK pa\u017Ead\u0117jo b\u016Bti realistais, bet pamelavo"
---
![burtai](http://static.zooomr.com/images/10243763_0cfd7a5aaf_o.png)

Jau [rašiau](http://netikiu.com/2012/08/17/lnk-laida-pasaulis-x-ir-jos-vedejas-giedrius-leskevicius/) apie laidą Pasaulis X. Pirmąją seriją internete galite pasižiūrėti [LNK puslapyje](http://www.lnk.lt/laida/3632/pasaulis-x).

Taigi šiandien pasižiūrėjau tą laidą:

Vladimiras Azanovas fantazavo apie reinkarnaciją (t.y. pasakojo niekuo nepagrįstus pramanus) Deja vu jausmas buvo iš esmės pavadintas reinkarnacijos rezultatu. Nepaisant to, kad tai lengvai paaiškinama tiesiog tuo, kaip smegenys apdoroja prisiminimus ir kad kai kurie ankstesni nepilnai smegenų atkurti prisiminimai gali sukelti deja vu pojūtį.

Po to Snieguolė Šulekaitė papasakojo apie savo klinikinės mirties patyrimus. "Astrologė" Giedrė Plukienė "paaiškino" visą tai zodiako ženklais. Tik visi pamiršo, kad pomirtinis gyvenimas neegzistuoja, o klinikinės mirties patyrimai yra susiję su klinikinės mirties metu patirta smegenų trauma, vaizduote, haliucinacijom ir pasakojimais išgirstais po atsigavimo.

Dar po to Gerda Red aiškino apie meilės burtus, o Liliana Šaškova pasakojo, kaip naudodama burtus susirado sau antrą pusę. Tik abi jos pamiršo paminėti, kad burtai neveikia, o antrą pusę ir be burtų susiranda absoliuti dauguma žmonių.

LNK svetainėje buvo prižadėta, kad laidos vedantysis stengsis būti realistu:

> „Pasaulio X“ vedėjas Giedrius Leškevičius tvirtina, kad laidoje stengsis išlikti realistu, kad ir kaip įtaigiai pasakojamos istorijos skambėtų.
> 
> „Mane patį reikia įkitinėti, kad egzistuoja paranormalūs reiškiniai. Nesu linkęs aklai pasikliauti magais, bioenergetikais, būrėjais ar astrologais. Bet tokių faktų, kurie kelia nuostabą, tikrai egzistuoja.


Nepaisant to, pažadas, kaip ir [pranašavau](http://netikiu.com/2012/08/17/lnk-laida-pasaulis-x-ir-jos-vedejas-giedrius-leskevicius/) buvo sulaužytas - Giedrius nekritiškai kartojo visus absurdiškus teiginius papildydamas juos tokiais savo perliukais kaip "Senovės meilės burtai keliaujantys iš kartos į kartą tik dar sykį įrodo, kad **jie - veiksmingi**, jais tikima ir naudojamasi" bei pan..

***Įvertinimas: LNK ir Giedriui Leškevičiui turėtų būti gėda.***
