---
_publicize_pending:
- 1
_rest_api_client_id:
- -1
_rest_api_published:
- 1
_wpas_skip_facebook:
- 1
_wpas_skip_google_plus:
- 1
_wpas_skip_linkedin:
- 1
_wpas_skip_path:
- 1
_wpas_skip_tumblr:
- 1
_wpas_skip_twitter:
- 1
aliases:
- /2014/10/11/persalimas-nera-persalimas/
author: linasj
categories:
- alternatyvi-medicina
- sveikata-ir-medicina
date: '2014-10-10T22:48:24+00:00'
publishDate: '2014-10-10T22:48:46+00:00'
sharing_disabled:
- 1
tags:
- persalimas
title: "Per\u0161alimas n\u0117ra per\u0161alimas"
---
Peršalimas -  užkrečiama virusinė viršutinių kvėpavimo takų (nosies ir gerklės) infekcija. Peršalimą sukelia daugiau nei 200 skirtingų virusų priklausančių skirtingoms virusų grupėms tokioms kaip rinovirusai, koronavirusai ir kt.

**Peršalimas nėra peršalimas**

Peršalimas nėra peršalimas (t.y. iš esmės beveik nepriklauso nuo temperatūros) nors šaltuoju metų laiku, tikimybė **užsikrėsti** šiais virusais yra didesnė. Tikslios to priežastys yra dar nenustatytos, tačiau tikėtina, kad prie to prisideda šalčio sukelti kvėpavimo sistemos pokyčiai, žiemą suprastėjusi imuninės sistemos reakcija, bei socialiniai veiksniai - žmonės daugiau laiko praleidžia patalpose arčiau kitų užsikrėtusių asmenų

**Nepainiokite peršalimo su gripu**

Nepaisant to, kad gripo ir peršalimo simptomai yra panašūs (medicininėje literatūroje įvairūs peršalimai kartais vadinami į gripą panašiomis ligomis), gripas išsiskiria tuo, kad jo simptomai paprastai yra sunkesni. Taip pat gripas dažnai gali sukelti rimtų komplikacijų, kurios gali baigtis mirtimi.

Taip pat, gripas nuo peršalimo skiriasi dar ir tuo, kad esame sukūrę vakcinų apsaugančių nuo šio viruso. Aš nuo jo skiepijuosi kiekvieną rudenį.

**Antibiotikai**

Antibiotikai yra skirti gydyti bakterinėms infekcijoms, o peršalimas yra virusų sukelta infekcija. Tad antibiotikai nuo peršalimo nepadės, tačiau kartais peršalimą, ypač vaikams, lydi ir šalutinės bakterinės infekcijos, kurias sutramdyti ir padeda antibiotikai.

**Ar nuo peršalimo apsaugos xxx?**

Įvairūs tipai jums pažers patarimų, kaip apsisaugoti arba išsigydyti nuo peršalimo: gerti visokias arbatėles su vitaminu C, nevartoti pieno produktų, gerti viskį su medum, gerti degtinę su česnaku, plauti nosį su druskos tirpalu, naudoti homeopatiją ar dar kokį nors kitokį š.

Deja, visa tai - viso labo "viena bobutė sakė" tipo patarimai, kurie neveikia. Dalis "patarimų" yra patikrinti tyrimais - ir nustatyta, kad neveikia. O kiti tokie "patarimai" gal ir nepatikrinti tyrimais, bet paprasčiausiai nėra jokio biologinio pagrindo manyti, kad jie galėtų veikti ir yra labai daug pagrindo manyti, kad jie paprasčiausias pramanas kurio veikimas "pagrįstas" placebo efektu, selektyvia atmintimi ir neturėjimu su kuo palyginti tokio "gydymo" rezultatus.  Niekuomet nepamirškite, kad peršalimas - virusinis susirgimas ir jį sukelia apie 200 skirtingų virusų, kurie yra skirtingi ir kuriems yra nusispjauti tiek į pieną, tiek į česnaką.

**Nuorodos**
* Wikipedia - [Common Cold](http://en.wikipedia.org/wiki/Common_cold)

