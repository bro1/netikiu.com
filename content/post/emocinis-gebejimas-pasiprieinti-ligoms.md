---
aliases:
- /2013/03/21/emocinis-gebejimas-pasiprieinti-ligoms/
author: linasj
categories:
- alternatyvi-medicina
- sveikata-ir-medicina
date: '2013-03-21T03:45:04+00:00'
publishDate: '2013-03-21T03:45:04+00:00'
tags:
- gyvybine-energija
- imunine-sistema
- imunines-sistemos-stiprinimas
- imunitetas
- imuniteto-stiprinimas
- naturopatas
- naturopatija
- naturopate
- zofija-tikuisiene
title: "Emocinis gebėjimas pasipriešinti ligoms"
---

***Trumpai: Ar gera nuotaika padės išsaugoti sveikatą ar apsisaugoti nuo virusų? Ne visai.***

 Delfyje skelbiamas [straipsnelis](http://www.delfi.lt/news/daily/health/naturopate-baime-gali-sukelti-bet-kokia-liga.d?id=60944621) su natūropate Zofija Tikuišiene. Štai keletas ištraukų:

 
>  Pasak Z.Tikuišienės, imunitetas susideda iš dviejų dalių – organų ir emocinio gebėjimo pasipriešinti ligoms. Tad jei nors viena kuri sritis nukenčia, kita tai iškart pajaučia. Būtent dėl šios priežasties būtina išlaikyti vidinę pusiausvyrą. 
> 
>  Gydytoja pateikė pavyzdį, kodėl virusine infekcija ar kokia kita liga dažniausiai susergame, kai būname pavargę. Arba vienas žmogus tokiomis pat aplinkybėmis suserga, o kitas išlieka sveikas. 
> 
>  (...)
> 
>  Natūropatės manymu, baimė gali pritraukti bet kokią ligą. Tai viena didžiausių blogybių, nuodijanti gyvenimą. Tad norintis būti sveikas žmogus turėtų atsikratyti baimių, blogų minčių ir į savo gyvenimą įsileisti daugiau pozityvumo.
> 
>  „Kaip tai padaryti? Tiesiog paleisti blogas mintis, patikėti jas Dievui ar kokiam savo paties gerbiamam žmogui. Nereikia paskęsti smulkmenose ar negatyvioje informacijoje. Žmogus pats turi valdyti savo gyvenimą, o ne būti aplinkybių auka“, – įsitikinusi pašnekovė.   
> 
> 
> 

 **Terminai**

 Pradėkime nuo terminų.

 Natūropatija yra “[alternatyviosios medicinos](/2012/01/13/kodel-mums-nereikalingas-terminas-alternatyvioji-medicina/)” rūšis besiremianti tikėjimu gyvybine energija ir teigianti, kad gyvybinė energija arba gyvybinės jėgos valdo kūniškus procesus tokius kaip metabolizmas, reprodukcija, augimas ir prisitaikymas.

 Jeigu trumpai, tai natūropatija yra terminas apimantis [platų spektrą (wikipedija)](http://en.wikipedia.org/wiki/Naturopathy#Methods) įvairių “alternatyviosios medicinos” priemonių – homeopatiją, akupunktūrą, smegenų bangų formavimą ir kt.

 Derėtų pastebėti, kad senovinis tikėjimas gyvybine energija buvo vienareikšmiškai nustumtas į šalį, kai mes mokslo pagalba išsiaiškinome, kaip veikia organizmas, atskiri organai, ląstelės, iš ko sudaryta ir kaip veikia imuninė sistema, kaip veikia genai ir pan.

 **Emocinis pasipriešinimas ligoms ir imuninė sistema**

 Deja, kad ir kaip norėtumėte, tokio dalyko, kaip emocinis pasipriešinimas ligoms nėra, tad nusiteikimo nesusirgti tikrai neužteks.

 
>  Pasak Z.Tikuišienės, imunitetas susideda iš dviejų dalių – organų ir emocinio gebėjimo pasipriešinti ligoms. Tad jei nors viena kuri sritis nukenčia, kita tai iškart pajaučia. Būtent dėl šios priežasties būtina išlaikyti vidinę pusiausvyrą. 
> 
>  Gydytoja pateikė pavyzdį, kodėl virusine infekcija ar kokia kita liga dažniausiai susergame, kai būname pavargę. Arba vienas žmogus tokiomis pat aplinkybėmis suserga, o kitas išlieka sveikas. 
> 
> 

 Derėtų atkreipti dėmesį, kad vienodų aplinkybių nebūna. Žmogaus imuninės sistemos veikla priklauso nuo daugelio veiksnių – įgimtų/paveldėtų savybių, miego, poilsio, mitybos, sportavimo, persivalgymo, vakcinavimo, ligų kuriomis sirgo tie žmonės ir pan. 

 Galų gale, netgi atsitiktinumai turi įtakos – pvz. imuninei sistemai bandant susidoroti su nepažįstamu užkratu B limfocitai (baltosios kraujo ląstelės) pradeda dalintis sparčiau ir besidalindamos sparčiai mutuoja (tai vadinama [somatine hipermutacija](http://en.wikipedia.org/wiki/Somatic_hypermutation)) ir kadangi tos mutacijos yra atsitiktinės, tai vieno žmogaus imuninė sistema “parinks” tinkamus B limfocitus greičiau nei kito – o tai gali reikšti, kad vienas žmogus susirgs, o kitas – ne.

 **Baimė ir stresas**

 
>  Natūropatės manymu, baimė gali pritraukti bet kokią ligą. Tai viena didžiausių blogybių, nuodijanti gyvenimą. Tad norintis būti sveikas žmogus turėtų atsikratyti baimių, blogų minčių ir į savo gyvenimą įsileisti daugiau pozityvumo.
> 
>  „Kaip tai padaryti? Tiesiog paleisti blogas mintis, patikėti jas Dievui ar kokiam savo paties gerbiamam žmogui. Nereikia paskęsti smulkmenose ar negatyvioje informacijoje.
> 
> 

 Atlikęs paiešką Google Scholar ir pubmed duomenų bazėse nesugebėjau rasti jokių tyrimų apie baimės įtaką imuninei sistemai, tad natūropatė Zofija Tikuišiene ko gero prasimanė šiuos teiginius (bet ne visai).

 Tyrimų, jog ilgalaikis stresas neigiamai veikia imuninę sistemą tikrai yra.

 Taip pat derėtų pastebėti, kad priklausomai nuo nuotaikos žmonės gali būti linkę užsiimti skirtinga veikla. Pvz. geresnė nuotaika gali būti stimulas užsiimti aktyvesne veikla (sportavimas), prastesnė nuotaika gali privesti prie persivalgymo. Tad nuotaika ko gero nėra tiesioginis sveikatos veiksnys, tačiau gali turėti įtakos elgesiui, kuris savo ruožtu gali įtakoti sveikatą.

 **Patarimas**

 Kaip ir ankstesniuose įrašuose rekomendacijos tos pačios – valgykite įvairų maistą, sportuokite, nepersivalgykite, skirkite pakankamai laiko miegui, skiepykitės ir nepasiduokite šarlatanams.

 **Nuorodos**

 <http://www.ncbi.nlm.nih.gov/pubmed/23245970> – rodo, kad ilgalaikis stresas neigiamai veikia imuninės sistemos veiklą, tuo tarpu trumpalaikis stresas gali turėti teigiamą poveikį.

 <https://web.archive.org/web/20130221042948/http://freethoughtblogs.com/amilliongods/2012/11/26/immunity-easy-peasy-lemon-squeezie//> – gan glausta imuninės sistemos apžvalga.

 [http://sciblogs.co.nz/code-for-life/2011/08/14/abbie-smith-talk/](http://sciblogs.co.nz/code-for-life/2011/08/14/abbie-smith-talk/ "http://sciblogs.co.nz/code-for-life/2011/08/14/abbie-smith-talk/") – Abbie Smith vaizdo įrašas apie tai, kaip veikia imuninė sistema. Labai rekomenduoju pažiūrėti suprantantiems angliškai.

