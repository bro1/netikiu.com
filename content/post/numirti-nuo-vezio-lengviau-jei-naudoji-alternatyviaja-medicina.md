---
aliases:
- /2021/10/29/numirti-nuo-vezio-lengviau-jei-naudoji-alternatyviaja-medicina/
author: linasj
categories:
- alternatyvi-medicina
date: '2021-10-29T20:32:47+00:00'
publishDate: '2021-10-29T20:32:47+00:00'
tags:
- alternatyvi-medicina
- netikras-gydymas
- vezys
title: "Numirti nuo vėžio lengviau, jei naudoji alternatyviąją mediciną"
---

Originali versija: 2018  
Papildyta: 2021 spalio 30

**1 901 815 vėžio pacientų kohortinis tyrimas[1](#fn-837-1) rodo, kad alternatyviosios medicinos naudojimas buvo susietas su įprasto gydymo nuo vėžio atsisakymu ir dvigubai didesne rizika numirti nuo vėžio, palyginus su pacientais, kurie nenaudojo alternatyviosios medicinos.**

Iš esmės tyrimo autoriai mano, kad šią padidintą mirties riziką galima pašalinti užtikrinant pacientų laikymąsi visų rekomenduotų įprastinio gydymo procedūrų.

Tačiau reikėtų prisiminti, kad alternatyviosios medicinos sritis yra persunkta ne tik "energijos vibracijų", jogos mokytojų pasakojančių apie pranas (kosmines energijas) ar "aromaterapijos specialistų" duodančių pauostyti skaniai kvepiančių aliejų... Alternatyvioji medicina persunkta nepasitikėjimo mokslu, nepasitikėjimo ir priešiškumo tikrai medicinai, persunkta dezinformacijos apie tikrų medicinos priemonių veikimą bei efektyvumą.

Tad rekomendacija paprasta - venkite alternatyviosios medicinos, kokia nepavojinga ji beatrodytų, o jeigu jau visgi nutarėte ignoruoti šį patarimą, tai bent jau **visuomet visuomet** klausykite savo gydytojo nurodymų ir patarimų.

**Nuorodos**

* JAMA Oncology: [Complementary Medicine, Refusal of Conventional Cancer Therapy, and Survival Among Patients With Curable Cancers](https://jamanetwork.com/journals/jamaoncology/fullarticle/2687972)
* Pharyngula: [Even harmless quackery kills](https://freethoughtblogs.com/pharyngula/2018/07/21/even-harmless-quackery-kills/)

---

1. Kohortinis tyrimas tai - analitinis epidemiologinis stebėjimo tyrimas, kurį atliekant stebimos žmonių grupės, sudarytos iš rizikos veiksnio veikiamų bei neveikiamų individų. Tiriamųjų grupė vadinama kohorta. [Daugiau Vikipedijoje](https://en.wikipedia.org/wiki/Cohort_study#fnref-837-1)


Daugiau nuorodų
---------------

2021 m. spalio 27 d. [Delfi. Būsimasis medikas nurodė didžiausią susirgusių vėžiu žmonių daromą klaidą: pasakė, kas išties padeda](https://www.delfi.lt/sveikata/zinoti-sveika/busimasis-medikas-nurode-didziausia-susirgusiu-veziu-zmoniu-daroma-klaida-pasake-kas-isties-padeda.d?id=88536113):

> „Ko nereikėtų daryti išgirdus onkologinę diagnozę? Atsakymas paprastas – nepulti iškart į internetą, nes nuo to savijauta nepagerės. Informacijos gausa gali sutrikdyti ir suklaidinti. Yra didžiulė rizika, kad čia radus neteisingą informaciją, kuria patikėjęs ir pradėjęs taikyti, žmogus gali sau pakenkti. Pavyzdžiui, paklausius patarimų tų, kurie prisistato medikais, nors tokie nėra, pateikia neaiškios kilmės mokslinius tyrimus ir žada išgydyti vėžį bioenergetika, radikaliomis dietomis ar homeopatija“, – sako P. Povilonis.
> 
> Būsimasis medikas atkreipia dėmesį, kad dažnai tai būna tik finansiniai nuostoliai, tačiau pasitaiko atvejų, kai tai gali kenkti ir pačiam gydymui ar bloginti ligos eigą. Nuo to jau yra nukentėjusių pacientų, tad reikėtų pasimokyti iš kitų klaidų ir pasitarti su jus gydančiu onkologu.
