---
aliases:
- /2012/05/24/kodel-zmonems-atrodo-kad-sundaktariu-gydymo-priemones-veikia/
author: linasj
categories:
- uncategorized
date: '2012-05-24T03:40:27+00:00'
publishDate: '2012-05-24T03:40:27+00:00'
title: "Kod\u0117l \u017Emon\u0117ms atrodo, kad \u0161undaktari\u0173 \"gydymo\"\
  \ priemon\u0117s veikia"
---
*(Paruošta pagal [Quack watch](http://www.quackwatch.org/01QuackeryRelatedTopics/altbelief.html))*
**1. Liga praėjo savaime.** Daugelis ligų yra ribotos. Jeigu liga nėra chroniška ar mirtina, žmogaus organizmas ir imuninė sistema paprastai atstato sveikatą savaime.

**2. Daugelis ligų yra cikliškos** (išsėtinė sklerozė, alergijos, žarnyno sutrikimai paprastai turi paūmėjimus ir palengvėjimus). Ligoniai paprastai stengiasi gydytis per tokio ciklo paūmėjimus. Tokiu būdu neveiksmingos priemonės turi ne vieną progą sutapti su cikliškai pasikartojančiais palengvėjimais.

**3. Gali pasireikšti placebo efektas.** Dėl tikėjimo efektyvumu, vilties, subjektyvios simptomų interpretacijos, pacientams gali atrodyti, kad jų būklė pagerėjo.

**4. Žmonės besigydantys keliais būdais gali teigiamai įvertinti ne tą būdą.** Jeigu būklė pagerėja naudojant ir "alternatyvią" ir mokslu grįstą mediciną, neveikianti priemonė gali gauti neproporcingai didelę teigiamo įvertinimo dalį.

**5. Pradinė diagnozė ir prognozė galėjo būti neteisinga.** Medikai irgi klysta. Neteisinga pradinė diagnozė ir ją sekantis apsilankymas pas šundaktarį gali baigtis nuoširdžia padėka už išgydymą nuo ligos, kuri būtų praėjusi savaime. Kitais atvejaisi, diagnozė gali būti teisinga, tačiau ligos trukmės prognozė gali būti netiksli.

**6. Laikinas nuotaikos pagerėjimas gali būti palaikytas išgijimu.** "Alternatyvios" medicinos praktikuotojai neretai būna stiprios, charizmastiškos asmenybės arba tiesiog gali skirti daugiau laiko pabendravimui su pacientu. Po tokio apsilankymo pacientas gali laikinai jausti psichologinį pakylėjimą.

**7. Psichologiniai poreikiai gali iškreipti žmonių suvokimą ir elgesį.** Net būklei po "alternatyvios" medicinos įsikiškimo nepagerėjus žmonės gali save įtikinti, kad šundaktariai jiems padėjo. Kai realybė nesutampa su jausmais, ankstesnėmis žiniomis ar tikėjimu, žmonės yra linkę perinterpretuoti (iškreipti) naują informaciją. Jeigu paskyrus laiką, pinigus  ir tikėjimą "alternatyvia" medicina būklė nepagerėja, vietoj to, kad pripažintų, jog toks gydymas yra neefktyvus, žmonės gali "atrasti" kokį nors pateisinimą ar teigiamą tokio "gydymo" aspektą.
