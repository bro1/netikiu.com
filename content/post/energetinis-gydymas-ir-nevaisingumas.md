---
_oembed_8673eda2856e4839add68b034e017b76:
- '{{unknown}}'
_oembed_a237d0970d86c520dc0d8c773597cd16:
- '{{unknown}}'
_oembed_bb21f2153846ae6704f9768994dcb2ba:
- '{{unknown}}'
_wpas_skip_fb:
- 1
aliases:
- /2011/12/13/energetinis-gydymas-ir-nevaisingumas/
author: linasj
categories:
- energetika
- seksas-ir-reprodukcija
date: '2013-03-25T04:14:29+00:00'
publishDate: '2011-12-13T19:24:01+00:00'
tags:
- bioenergetika
- bloga-energija
- energetinis-gydymas
- energetine-medicina
- energetine-terapija
- energijos-terapija
- gera-energija
- jurate-malinauskiene
- nevaisingumas
title: Energetinis gydymas ir nevaisingumas
---
*Trumpai: Energetinis gydymas yra viena iš pseudogydymo rūšių, kurios "veikimas" aiškinamas visokiausiomis mokslui prieštaraujančiomis prielaidomis.*

Energetinė medicina, energetinė terapija, energetinis gydymas ir bioenergetika yra pseudomokslai pagrįsti tikėjimu, kad asmuo sugeba nukreipti gydančią energiją į žmogų, kuriam reikia pagalbos, naudojant įvairiausius metodus - liečiant rankomis, neliečiant rankomis arba per atstumą, kai "gydytojas" ir pacientas yra skirtingose vietose. [[2]](http://en.wikipedia.org/wiki/Energy_medicine)

Be pereikime prie to, kas vyksta Lietuvoje [[1]](http://www.alfa.lt/straipsnis/13235161/Ar.tikite..kad.bioenergetikai.gali.padeti.susilaukti.kudikio.=2011-12-12_07-00/):

> Nors Jūratė Malinauskienė yra baigusi sveikos gyvensenos specialybę universitete, studijuodama ji mokėsi medicinos, anatomijos ir kitų dalykų, tačiau jau septynis metus dirba bioenergetikės, ekstrasensės darbą.
> 
> Bioenergetikė tvirtina, kad kiekvienas žmogus turi fizinį ir energetinį kūnus: „Fizinį kūną tegul liečia medikai, o aš dirbu tik su energetiniais laukais. Kartais pas žmogų yra susikaupusios blogos ląstelės. Per energetinius laukus galima paveikti fizinį kūną ir liga išeina.“
> 
> [...]
> 
> Susituokę, pašnekovai pragyveno trejus metus, bet niekaip nepavyko susilaukti vaikelio. Nors iš pradžių, pasak R. Šulco, „neėmė to į galvą“, tačiau po kurio laiko nusprendė kreiptis į medikus: „Mums atliko visus tyrimus, tačiau medikai kartojo, kad mes esame sveiki ir niekaip negalėjo atsakyti, kodėl negalime susilaukti vaikelio.“
> 
> Pašnekovas pasakoja, kad jiedu su žmona visada labai tikėję bioenergetikų darbu. Prieš porą metų jie kreipėsi į J. Malinauskienę. Pas šią moterį, pora lankėsi beveik metus po vieną ar du kartus per mėnesį.
> 
> R. Šulcas pasakoja, kad seansas, kurio metu bioenergetikė vedžioja rankomis virš kūno, neliesdama žmogaus, trukdavo apie valandą. Seanso metu, anot J. Malinauskienės, nuimama bloga energetika.
> 
> Kaip pati bioenergetikė vertina Šulcų sunkumus susilaukti kūdikio? Kokios pagalbos, anot J. Malinauskienės, reikėjo sutuoktiniams?
> 
> „Šie žmonės buvo fiziškai sveiki, bet energetiškai juos reikėjo pakoreguoti. Fizinis kūnas ir energetinis kūnas yra labai susiję ir turi įtakos vienas kitam”, – sako J. Malinauskienė.
> 
> Šiuo metu sutuoktiniai gali džiaugtis pagausėjusia šeima ir už tai dėkoja bioenergetikei.


Sunku net susigaudyti, nuo ko pradėti analizuoti... Bet pabandykime išsiaiškinti, ar tikrai nuopelnai dėl pastojimo priklauso "bioenergetikei". Taigi, kas tas nevaisingumas? Medikai [nevaisingumą](http://en.wikipedia.org/wiki/Infertility#Definition) diagnozuoja tada, kai moteris nenaudodama kontraceptikų ir reguliariai mylėdamasi nesugeba pastoti per 12 mėnesių. Kai kurie medikai tam naudoja 24 mėnesių laikotarpį (jeigu nėra žinomų patologijų trukdančių pastoti).

Vadinasi, žmonės atrodo sveiki, neturi jokių žinomų patologijų ir nesugeba pastoti.

Pasak JK atliktų tyrimų [[3]](http://en.wikipedia.org/wiki/Infertility#Prevalence): 84 iš 100 porų pastoja per pirmuosius 12 mėnesių. 92 iš 100 porų pastoja per 24 mėnesius (t.y. 50% porų nepastojusių per pirmus 12 mėnesių pastoja per kitus 12). Tyrimai neseka toliau, bet, žinoma, bandant per trečiuosius ir ketvirtuosius metus pastoja ir dar daugiau porų. Taigi, aukščiau minėtai porai pasisekė - jie pakliuvo į tuos daugiau nei 50% nevaisingomis vadinamų porų, kuriems pasiseka pastoti per antruosius arba tolimesnius metus be jokų gydymų.

O štai Jūratės Malinauskienės pacientų pasakojimai (paimta iš [supermama.lt](http://webcache.googleusercontent.com/search?q=cache:RSNtbMOXfaUJ:www.supermama.lt/forumas/lofiversion/index.php/t477386.html+J%C5%ABrat%C4%97+Malinauskien%C4%97&cd=5&hl=en&ct=clnk&gl=ca)):


[![jurate-malinauskiene-nepadejo-1](/static/2011/12/jurate-malinauskiene-nepadejo-1.png)](/static/2011/12/jurate-malinauskiene-nepadejo-1.png)
[![jurate-malinauskiene-nepadejo-2](/static/2011/12/jurate-malinauskiene-nepadejo-2.png)](/static/2011/12/jurate-malinauskiene-nepadejo-2.png)
[![jurate-malinauskiene-nepadejo-3](/static/2011/12/jurate-malinauskiene-nepadejo-3.png)](/static/2011/12/jurate-malinauskiene-nepadejo-3.png)

**Apibendrinimas ir patarimai**

Energetinė medicina neveikia, tad nešvaistykite jai pinigų ir laiko.

O nevaisingoms poroms: mylėkite vienas kitą, mylėkitės ir linkiu sėkmės

**Nuorodos**

* Alfa.lt: [Ar tikite, kad bioenergetikai gali padėti susilaukti kūdikio?](http://www.alfa.lt/straipsnis/13235161/Ar.tikite..kad.bioenergetikai.gali.padeti.susilaukti.kudikio.=2011-12-12_07-00/)
* Wikipedia.org: [Energy medicine](http://en.wikipedia.org/wiki/Energy_medicine)
* CG11 Fertility: [information for the public](http://www.nice.org.uk/guidance/index.jsp?action=download&o=29271)
* Supermama [atsiliepimai](http://webcache.googleusercontent.com/search?q=cache:RSNtbMOXfaUJ:www.supermama.lt/forumas/lofiversion/index.php/t477386.html+J%C5%ABrat%C4%97+Malinauskien%C4%97&cd=5&hl=en&ct=clnk&gl=ca)

