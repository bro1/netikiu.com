---
aliases:
- /2012/09/04/kaip-numesti-svorio-zoleles-ir-papildai-nepades/
author: linasj
categories:
- svorio-metimas
date: '2012-09-03T22:13:09+00:00'
publishDate: '2012-09-03T22:13:09+00:00'
tags:
- dieta
- lieknejimas
- numesti-svorio
- nutukimas
- svorio-metimas
title: "Kaip numesti svorio? (\u017Dolel\u0117s ir papildai nepad\u0117s)"
---
![](http://articlebucket.com/wp-content/uploads/2012/05/unsafe_loss_weight_methods.jpg)
***Trumpai: numesti svorį žolelės ir papildai nepadės. Svoriui numesti reikia dviejų dalykų - valgyti mažiau ir sportuoti daugiau.*** 

Suprantu, kad tai yra sunku, reikalauja pastovių pastangų ir neduoda staigių rezultatų. Deja, pasitikėjimas visokiais šarlatanais žadančiais greitą sulieknėjimą ploja ne tik per piniginę, bet gali ir gerokai sužaloti sveikatą. Apie tai rašo ir [Lietuvos rytas](http://www.lrytas.lt/?data=20120901&id=lso01_a7120901&p=1&sk_id=99&view=2):

> Kaunietė Monika iki šiol su siaubu prisimena, ką išgyveno, įsigijusi „100 proc. efektyvių ir natūralių“ papildų. Baimė, nerimas, ištinęs kūnas, besidaužanti širdis – tokia buvo kelių atsikratytų kilogramų kaina.
> 
> 
> 
> ---
> 
> 
> 
> Kauno klinikų medikams, Vilniaus universitetinės ligoninės toksikologams teko ne kartą gelbėti nelegaliais egzotiškais ar uždraustos sudėties papildais apsinuodijusius žmones.
> 
> Kinų tautybės moteriai Kaune papildai buvo taip pažeidę kepenis, jog netgi svarstyta skubiai jas persodinti.


Žolelės ir papildai turi keletą rimtų problemų:
* Didelė dalis jų yra neveiksmingi - o žmogui neturinčiam tinkamo išsilavinimo ir priėjimo prie medicininės/mokslinės literatūros bus labai sunku atskirti, kurie jų gali būti veiksmingi
* Papildai yra menkai reguliuojami, dėl to tikėtina, kad gaunate ne tai, ko tikitės - vietoj natūralių žolelių papilde "LiDa", kaip Lietuvos ryto straipsnio herojė, galite gauti megadozę ant pakuotės nepažymėtų vaistų. Arba, kaip ajurvedoje - didelėmis dozėmis [sunkiaisiais metalais užterštų](http://en.wikipedia.org/wiki/Ayurveda#Safety) žolelių mišinių.
* Natūralios žolelės irgi nebūtinai yra nekenksmingos. Tiesiog prisiminkite, kodėl miške nevalgote bet kokių surastų natūralių uogų, natūralių musmirių ir natūralių šungrybių.


Deja vieninteliai efektyvūs žingsniai numesti svoriui yra šie:
* valgykite mažiau (skaičiuokite suvartotas kalorijas)
* valgykite įvairų maistą
* daugiau sportuokite ir judėkite. Geriausia būtų, jeigu susirastumėte mėgstamą sportą ar užsiėmimą. Kuo labiau mėgsite kokį nors judrų užsiėmimą, tuo lengviau jums bus jį reguleriai praktikuoti. Pasirinkimas gan didelis - įvairūs spotai, šokiai, žaidimai, vaikščiojimas ir pan.


Papildai, kurių vertėtų vengti - LiDa, [Lipro](http://www.dietpillswatchdog.com/liproxenol/) Diet Pills, [Hydroxycut](http://www.dietpillswatchdog.com/hydroxycut/), [Meizitang](http://www.dietpillswatchdog.com/meizitang-botanical-slimming-soft-gel/) ir kt. Praneškite man ir apie kitus įtartinus svorio metimo prparatus - mielai papildysiu šį įrašą.
