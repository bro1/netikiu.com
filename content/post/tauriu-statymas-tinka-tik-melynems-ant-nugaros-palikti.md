---
_oembed_79c3e3703e3fc933885eaa67f065582b:
- '{{unknown}}'
_oembed_dc44922f0faeaab34aee99377c961039:
- '{{unknown}}'
_publicize_pending:
- 1
aliases:
- /2013/11/17/tauriu-statymas-tinka-tik-melynems-ant-nugaros-palikti/
author: linasj
categories:
- alternatyvi-medicina
date: '2014-02-18T04:03:08+00:00'
publishDate: '2013-11-17T11:37:32+00:00'
tags:
- medicinines-taures
- tauriu-statymas
- taures
- vakuumines-taures
title: "Tauri\u0173 statymas tinka tik m\u0117lyn\u0117ms ant nugaros palikti"
---
![](http://farm4.staticflickr.com/3729/10902104794_684eef9b34_o.jpg)


Vaikystėje man peršalus ir karščiuojant tėvai statydavo taures. Tai buvo nedidelės stiklinės taurės, kurias pakaitinus ugnimi oras išretėdavo. Tada jas pridėjus prie nugaros oras aušdamas traukdavosi, o taurė kelioms minutėms prisisiurbdavo prie odos. Pasak mano tėvų, taurės turėjo ištraukti karščiavimą. Vaikystėje man tai atrodė normalu ir neginčijama. Dabar aš suprantu, kad tai buvo viena iš alternatyviosios "medicinos" rūšių - žinomai neveikianti ir neturinti jokio teorinio pagrindo, kad galima būtų tikėtis jos veikimo atlikus išsamesnius tyrimus.


Taurių statymui interneto platybėse priskiriama daug savybių: detoksfikacija, imuniteto stiprinimas, opų gydymas, reumatų gydymas, plaučių uždegimo gydymas, somatinių įtampų gydymas, galvos skausmų ir svaigulių malšinimas, peršalimų gydymas. [[1]](https://sites.google.com/site/detoksikacijacom/masazinis-dirzas/vakuumines-taures) [[2]](http://www.sekunde.lt/sveikata-ir-grozis/patikimosios-taures/). Tačiau realybėje, taurės tik sukelia šiokį tokį kapiliarų sutrūkinėjimą ir išmargina paciento nugarą mėlynėmis.


**Ar pavojinga?**


Taurių statymas yra pakankamai nepavojinga procedūra, bet paprastai tai būna procedūra, kurios metu žaidžiama su degtukais, degiomis medžiagomis (spiritu) ir apnuogintu kūnu. Tad rizika rimtai apsideginti visgi yra: štai [2008-aisiais](http://whatstheharm.net/cupping.html) metais statant taures Osle, Norvegijoje ant paciento nutekėjus ir užsidegus spiritui pacientas buvo sunkiai apdegintas.


Taip pat, taurių statymas, kaip ir kitos beprasmės ir neefektyvios procedūros visuomet kelia riziką uždelsti efektyvią diagnostiką ir gydymą. Taip pat švaisto žmonių laiką ir pinigus.


**Tyrimų apžvalga**


2008-ųjų Simon Singh ir Edzard Ernst knygoje “[Trick or Treatment](http://www.amazon.com/Trick-Treatment-Undeniable-Alternative-Medicine/dp/0393337782/ref=sr_1_1?ie=UTF8&qid=1384685266&sr=8-1&keywords=Trick+or+Treatment)” (“Pokštas ar gydymas”) rašoma, kad nėra tyrimų demonstruojančių teigiamą taurių statymo efektą sveikatos būklei.


Amerikos vėžio bendrija (American Cancer Society) [teigia](http://www.cancer.org/treatment/treatmentsandsideeffects/complementaryandalternativemedicine/manualhealingandphysicaltouch/cupping):



> 
> Dabartiniai moksliniai tyrimai nepalaiko teiginių, kad taurių statymas gydo vėžį arba bet kokią kitą ligą. Pranešimai apie sėkmingą gydymą taurėmis yra paprasčiausi pasakojimai, o ne moksliniai tyrimai.
> 
> 
> 


Tiesa, 2012-ųjų mokslinių tyrimų [apžvalga](http://www.plosone.org/article/info%3Adoi%2F10.1371%2Fjournal.pone.0031793;jsessionid=1ED16F59EAFDAC15E7F05077C9372D39) paskelbta PloS one žurnale teigia, jog tyrimai rodo, kad taurių statymas yra efektyvus įvairių ligų ir simptomų gydymui, tačiau apžvalgos autoriai pabrėžia, kad **beveik visi į apžvalgą įtraukti tyrimai, turi didelę tendencingumo riziką**. Paprastai, be įtikinamo veikimo mechanizmo, silpnas efektas yra lengvai paaiškinamas tyrimų protokolo klaidomis ir publikavimo [tendencingumu](http://en.wikipedia.org/wiki/Publication_bias) (tyrimai rodantys efektą yra labiau linkę būti paskelbtais, nei tyrimai patvirtintantys nulinę hipotezę).


 **Nuorodos**
* [Skepdic - Cupping](http://www.skepdic.com/cupping.html)
* Wikipedia - [Cupping Therapy](http://en.wikipedia.org/wiki/Cupping_therapy)
* TCM and You: [Cupping](http://sciblogs.co.nz/skepticon/2012/04/04/tcm-and-you-cupping/)
* Lietuvos daktarų [atsakymas](http://www.sveikaszmogus.lt/Kita-atsakymas623) apie taurių statymą
* Google nuotraukų paieškos pagal raktinį žodį "cupping" [rezultatai](https://www.google.com/search?site=&tbm=isch&source=hp&biw=1920&bih=968&q=cupping&oq=cupping&gs_l=img.3..0l10.1794.2723.0.2885.7.7.0.0.0.0.224.678.2j3j1.6.0....0...1ac.1.31.img..3.4.305.uzEKfjPxTok#facrc=_&imgdii=_&imgrc=4o8_6kKcjU4TtM%3A%3BaqAqyQ52k_fc6M%3Bhttp%253A%252F%252Fwww.acupunctureclinicfortmyers.com%252Fwp-content%252Fuploads%252F2012%252F06%252FCupping.jpg%3Bhttp%253A%252F%252Fwww.acupunctureclinicfortmyers.com%252Fcupping%252F%3B400%3B267) (kai kurie gan šlykščiai atrodo)


**Reklama**


Aš neseniai pradėjau naudoti internetines duomenų laikmenas Tresorit ir Copy.com. Jeigu jums irgi reikia papildomos vietos duomenims internete laikyti, prisijunkite per čia:


* <https://register.tresorit.com/download?mode=1&ref=qv231u> - stiprus kodavimas ir saugumas, nėra web interfeiso.
* <https://next-d.copy.com?r=QylLvz> - veikia Linux aplinkoje, duoda 20GB vietos (15GB vos prisijungus ir kitus 5GB patvirtinus el. pašto adresą)


Pastaba: čia yra "referral" nuorodos ir jeigu prisijungsite per jas, aš gausiu keletą GB papildomos nemokamos vietos.


