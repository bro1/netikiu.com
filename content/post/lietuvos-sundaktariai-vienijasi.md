---
aliases:
- /2011/07/20/lietuvos-sundaktariai-vienijasi/
author: linasj
categories:
- homeopatija
- sveikata-ir-medicina
- alternatyvi-medicina
date: '2011-07-20T01:15:20+00:00'
publishDate: '2011-07-20T05:14:48+00:00'
title: "Lietuvos šundaktariai vienijasi"

---

Lietuvoje atsirado nauja organizacija, kurios tikslas griauti Lietuvos medicinos sistemą. Šios, visokius [šundaktarius](http://www.balsas.lt/naujiena/547304/ikurti-lietuvos-sveikos-gyvensenos-ir-naturalios-medicinos-rumai) vienijančios, organizacijos tikslas yra užteršti mediciną visokiais neveiksmingais ir nepatikimais metodais, kurių vienintelis garantuotas poveikis - paciento kišenės tuštinimas:

> Šiandien Seime vykusioje spaudos konferencijoje buvo pristatyti Lietuvos sveikos gyvensenos ir natūralios medicinos rūmai.
> 
> [...]
> 
> Rūmų veikla yra suskirstyta į du sektorius: sveikos gyvensenos, kuris skirtas sveikatos tausojimo, stiprinimo ir ligų profilaktikos veiklos vykdymui, bei natūralios medicinos, kurio uždavinys — papildomos ir alternatyvios medicinos metodikų taikymas ligų diagnostikoje ir gydyme. Sektoriuose veikia 16 komitetų, pavyzdžiui: Sveikos aplinkos ir ekologijos, Psichoemocinės ir dvasinės sveikatos, Sveikos mitybos, Jogos, Ajurvedos, Tradicinės kinų medicinos, Fitoterapijos (vaistažolių), Homeopatijos ir kiti.
> 
> „Mes siekiame integruoti tradicinę ir natūralią mediciną. Visas civilizuotas pasaulis eina šiuo keliu ir mes esame tikri, kad Lietuva neturėtų atsilikti. Jeigu žmogus atsiduria ligoninėje, jo organizmo sutrikimas bus išnagrinėtas biocheminiu lygiu ir jis bus gydomas skiriant atitinkamus vaistus arba operuojant. Tačiau jei jo liga netelpa į tradicinės medicinos rėmus, jis bus stebimas kol reikės operuoti, reanimuoti arba laidoti. Mes siūlome alternatyvą — kreiptis į natūralios medicinos specialistus, kurie gydys ne konkretų organą ar ligą, bet visą organizmą. Toks būdas yra labai reikšmingas, palaikant sveikatą bei išsaugant gyvenimo kokybę“
