---
aliases:
- /2011/04/13/hello-world/
author: linasj
categories:
- homeopatija
date: '2011-04-13T12:10:36+00:00'
publishDate: '2011-04-13T11:10:16+00:00'
tags:
- homeopatija
title: "Apie homeopatij\u0105"
wp_status: publish
---
Nepaisant to, kad dauguma žmonių homeopatiją maišo su žolininkyste, šie dalykai tarpusavyje neturi nieko bendro.

Homeopatijoje pacientai "gydomi" grynu vandeniu. Homeopatiniai preparatai ruošiami skiedžiant medžiagas, kurios sveikam žmogui sukeltų simptomus, kuriuos norite išgydyti. Paprastai skiedžiama tiek, kad vandenyje paprastai nebelieka nė vienos aktyviosios medžiagos molekulės.

Visi tinkamai kontroliuojami moksliniai tyrimai rodo, kad homeopatija neturi efekto (didesnio nei placebas).

Homeopatija, nuo pat jos sukūrimo, neturėjo jokio mokslinio pagrindo. Ji buvo grindžiama dviem principais: "panašus gydo panašų" ir "kuo labiau medžiaga skiedžiama, tuo jos poveikis stipresnis".
* "Panašus gydo panašų" ko gero yra daugeliui girdėtas prietaras, bet tai paprasčiausiai netiesa - nėra jokių įrodymų ar mechanizmo, kaip ir kodėl tai turėtų veikti.
* Kadangi ne tik skeptikai bet ir homeopatai supranta, kad veikliąsias medžiagas jie atskiedžia iki tiek, kad daugeliu atveju ten nelieka nė vienos veikliosios medžiagos molekulės, tai jie griebiasi dar vieno triuko - vandens atminties. Deja, derėtų pastebėti, kad vandens atmintis irgi yra tik homeopatų pasaka prieštaraujanti visoms šiuolaikinio mokslo (fizikos ir chemijos) žinioms. O juo labiau tos "atminties" stiprėjimas labiau skiedžiant.

