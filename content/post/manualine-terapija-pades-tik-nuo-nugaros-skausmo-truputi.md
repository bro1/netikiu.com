---
_publicize_pending:
- 1
aliases:
- /2013/10/15/manualine-terapija-pades-tik-nuo-nugaros-skausmo-truputi/
author: linasj
categories:
- alternatyvi-medicina
date: '2013-10-16T08:05:48+00:00'
publishDate: '2013-10-15T09:25:29+00:00'
tags:
- dainius-butvilas
- lakstauskas
- lakstausko-klinika
- manualine-terapija
- osteopatija
- vytautas-krupovnickas
title: "Manualin\u0117 terapija pad\u0117s tik nuo nugaros skausmo (truput\u012F)"
---
[![](http://farm4.staticflickr.com/3474/3812999850_e2bb2e0d89_z.jpg)](http://www.flickr.com/photos/chiropractic/3812999850/in/photolist-6NWC1J-6NYAFL-6XQinM-6XQNHq-72vyo8-7qPHvL-9QWkLN-9yh5Yk-dbfgqD-dbfe18-bNwQLz-bkEgeh-8vduFU-9cxicD-bDTKGj-ckwuMN-bjwYPk-8EgpaW-8JCmNy-d66itq-8bd6qJ-dm9316-cvSEMo-daa9rW-d66iXs-aYYsH8-7LUiSL-acYjYN-dqAbfV-8Uu64g-9DX5jQ-9p3tQN-9oZpWX-7J6ZHH-b4RVoa-aAEGi5-aorJsG-bg5g3F-cw7bx9-cvMcof-d66Vxy-d669To-cokpqq-ahFFHt-87fJvc-dUYjaA-9TLQZL-9TLQQj-9TLQDA-9TLRcm-7yA7U6/)

Šį sykį norėjau parašyti apie chiropraktiką (angliškai chiropractic). Paieškojus informacijos lietuviškame internete išaiškėjo, kad Lietuvoje alternatyvios “medicinos” propaguotojai chiropraktiką vadina manualine terapija.

**Apibrėžimai**

Manualinė terapija (osteopatija ir chiropraktika) - alternatyviosios "medicinos" šaka, kuri pabrėžia priklausomybę tarp kūno struktūros ir funkcijų ir taip pat kūno gebėjimą išsigydyti. Jos atstovai teigia, kad jie padeda kūnui išsigydyti atlikdami įvairias manipuliacijas, tokias kaip masažas, instrukcijos įtempti ar atpalaiduoti tam tikrus raumenis, stuburo manipuliacija (kitose šalyse tai vadinama chiropraktika).

**Ar manualinė terapija / chiropraktika / osteopatija veiksminga?**

Tinkamai kontroliuojami tyrimai rodo, kad vienintelė sritis, kur manualinė terapija padeda yra nugaros skausmas. Ir netgi šiuo atveju – efektas minimalus. Kitų ligų ir sutrikimų atveju manualinė terapija jums nepadės.

Taip pat, reikėtų atkreipti dėmesį, kad asmenys teikiantys manualinės terapijos paslaugas, neretai naudoja ir kitus, mokslu ir įrodymais grįstos medicinos elementus, kurie tikrai gali padėti.

Nuorodos į tyrimus apie chiropraktiką – [čia](http://www.sciencebasedmedicine.org/reference/chiropractic/#research), o osteopatijos tyrimų apžvalga – [čia](http://www.nhs.uk/Conditions/Osteopathy/Pages/evidence.aspx).

**Ar manualinė terapija / chiropraktika / osteopatija pavojinga?**

Beveik nepavojinga, deja pasaulyje yra užregistruota atvejų, kai kaklo manipuliacijos įskelia / išnarina / ar sulaužo kaklo slankstelius, tad aš manualinės terapijos “specialistų” nei prie savo, nei prie savo artimųjų kaklo neleisčiau.

Štai Melburne, Australijoje manualinės terapijos specialistas atlikdamas “gydymą” nuo kreivakalystės [sulaužė](http://www.theage.com.au/national/health/call-for-age-limit-after-chiropractor-breaks-babys-neck-20130928-2ul6e.html) 4 mėnesių vaiko kaklą. Vaikas išgyveno ir visiškai atsigaus, tačiau [kreivakaklystė](http://en.wikipedia.org/wiki/Torticollis) dažniausiai yra nepavojinga ir ją tėvai gali lengvai išgydyti pasitarę su medikais.

**Citatos**

Štai keletas mokslui, tyrimams ir realybei prieštaraujančių citatų iš įvairių lietuviškų manualinės terapijos paslaugas teikiančių firmų.

Lakštausko Klinika [teigia](http://lakstauskas.lt/n/Visceraline-chiropraktika--klausimai-ir-atsakymai/25/51/):

> Visceralinė chiropraktika (visceralinė – vidaus, chiro – ranka) tiria ir vertina vidaus organų paslankumą ir padėtį, bei šių faktorių įtaką atskiro organo ir taip pat viso kūno funkcijoms. […] Šių veiksmų pagalba normalizuojasi daugelis kūno procesų ir atsistato sutrikusios funkcijos.


Vytautas Krupovnickas [teigia](http://www.vytautaskrupovnickas.lt/index.php?page=apie-visceraline-chiropraktika):

> Šio metodo esmė ir tikslas – dirbant rankomis per priekinę pilvo sienelę suaktyvinti kraujotaką ir medžiagų apykaitą, normalizuoti vidaus organų padėtį, pašalinti venų bei limfmazgių sąstovį ir vidaus organų spazmus, įjungti organizmą i susireguliavimo procesą.


Dainius Butvilas, propaguojantis ne vieną alternatyviosios “medicinos” šaką [pila](http://www.sveikaszmogus.lt/Terapijos-2407-Kontroversiskoji_chiropraktika) savo [klaidingus](http://lt.wikipedia.org/wiki/Argumentas_i%C5%A1_senumo) argumentus:

> Chiropraktika yra vienas iš metodų, Lietuvoje dažnai žinomų kaip manualinė terapija. Deja, šio gydymo pavadinimas nevisiškai tikslus, kadangi labai daug gydymo būdų yra susiję su gydymu rankomis. Kaid ir kaip būtų, pažvelgę į įvairių šalių rašytinius šaltinius rastume, kad metodai, panašūs į chiropraktiką, žinomi ir taikomi daugybę metų. Tai leidžia teigti, kad šis gydymo metodas yra reikalingas bei turintis savo panaudojimo sritį.


**Papildymas (2013 spalio 16, 11:04 Lietuvos laiku)**

Nepaisant to, kad terminą manualinė terapija Lietuvoje uzurpavo alternatyviosioji "medicina", nenustebkite išgirdę šį [terminą](http://en.wikipedia.org/wiki/Manual_therapy) ir iš savo gydytojo, mat šis terminas gali reikšti ir paprasčiausią raumenų masažą ar sąnarių mankštą.
