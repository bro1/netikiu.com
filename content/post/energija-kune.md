---
aliases:
- /2011/06/06/energija-kune/
author: linasj
categories:
- sveikata-ir-medicina
date: '2011-06-06T04:40:06+00:00'
publishDate: '2011-06-06T04:40:06+00:00'
title: "Energija k\u016Bne"
---
Prieš keletą dienų Balsas skelbė straipsnelį [Tolimųjų rytų sveikatos receptai](http://www.balsas.lt/naujiena/540784/tolimuju-rytu-sveikatos-receptai). Tad aptarsiu pirmąjį iš jų:

 
>  **Miego sutrikimai.** Jaučiate nuovargį, tačiau jums sunku užmigti, dažnai prabundate naktį, negalite pailsėti. **Kas jums?** Galima numanyti, kad pastaruoju metu jaučiate padidėjusią įtampą, nuolat persidirbate, jus kamuoja stresas ir rūpesčiai. Jei tokia nemiga kamuoja tik vieną dieną, jos priežastis gali būti netinkama mityba – gal prieš naktį prisivalgėte sunkiai virškinamo maisto arba išgėrėte alkoholio. **Vaistas iš Azijos – pėdų akupresūra.** Vieno svarbiausių akupunktūros taškų pėdoje masažas nuramins ir harmonizuos visą energetinę sistemą. Atsisėskite ant kėdės. Užkelkite vieną koją ant kitos taip, kad pėdą patogiai pasiektumėte rankomis. Suraskite pėdos vidurio tašką, tiesiai po pirštų pagalvėlėmis. Stipriai paspauskite jį ir patrinkite. Tada atleiskite, palaukite keletą sekundžių. Pakartokite pratimą 12 kartų ir dar kartą pamėginkite užmigti. Saldžių sapnų!
> 
> 
> 
> 
> 
> 
> 
> 
> 
> 
> 
> 
> 
> 

 Tad sutrumpinus - patariama **masažuoti savo padus**. Sutinku, tikėtina, kad padų masažas padės atsipalaiduoti. Tačiau derėtų atkreipti dėmesį, kad jokios energetinės sistemos toks masažas nesubalansuos. Taip pat, nelabai svarbu ir kur tiksliai tą pėdą masažuosite, nes akupunktūros taškai yra ne ką daugiau, nei senovinė pasaka iš tų laikų, kai žmonės nežinojo, kaip veikia žmogaus organizmas, iš tų laikų kai žmonės iš neišmanymo galvojo, kad žmogaus kūnu tam tikrais kanalais teka gyvyninė energija “či”. Apie kitus patarimus šįsyk nerašysiu, bet kiekvienas iš tų patarimų aprašytas taip, tarsi visos tos senovinės pasakos apie gyvybinę energiją, energijos tekėjimą inkstais ar pusiauju būtų tikra. Betgi mes jau seniai išsiaiškinome, kad žmogaus kūne nėra jokių gyvybinių energijų (ir tuo pačiu linijų, kuriomis ta energija tekėtų). Kūnas yra tiesiog gan sudėtinga biologinė mašina veikianti be jokių stebuklų ir mes jau išsiaiškinome didelę dalį jos veikimo mechanizmų. Dalį tų straipsnyje pateiktų patarimų galima paaiškinti tuo, kad tai yra viena iš technikų skirtų atsipalaidavimui ar dėmesio nukreipimui (masažas, gilus kvėpavimas pakankamai ilgą laiką), o kitą dalį – placebo efektu (paprastai, žmogus tiesiog pradeda geriau vertinti savo būklę dėl intervencijos, nepaisant to, kad fiziologinė būklė nepasikeičia). **Energija žmogaus organizme** O štai čia angliškas [paaiškinimas](http://www.ebiomedia.com/prod/LC/LCenergy.html), kaip energija iš tikro yra perduodama organizmuose ir ląstelėse (iš maisto į ATP, iš ATP į ADP išskiriant energiją reikalingą cheminėms reakcijoms vykstančioms ląstelėse).












