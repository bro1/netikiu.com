---
_oembed_1e3f52da6bdf1d93c64639f0eb038003:
- '{{unknown}}'
_oembed_288446a0221c61caa13a77f190ecc14e:
- '{{unknown}}'
_oembed_953cdc16f66a5327479218ecfa04ea30:
- '{{unknown}}'
_oembed_bcc1482701f1334a4c0738d5ea946346:
- '{{unknown}}'
_publicize_pending:
- 1
aliases:
- /2012/12/07/placentu-valgymas/
author: linasj
categories:
- sveikata-ir-medicina
date: '2012-12-07T03:56:37+00:00'
publishDate: '2012-12-07T01:56:25+00:00'
title: "Placent\u0173 valgymas"
---
***![](http://pcdn.500px.net/20037941/222ee40d1c98d9f29e9f02c3c19696aeb3b0945d/4.jpg)******Trumpai: Ar verta po gimdymo suvalgyti placentą? Ko gero ne, nebent esate alkani.***  
Kai kurie žmonės tiki, kad placentas valgyti verta dėl visokių jose esančių naudingų medžiagų. Tokia praktika vadinama "placentofagija" (angl. placentophagy).  
[Alfa](http://www.alfa.lt/straipsnis/14142690/Garsi.aktore.prisipazino.suvalgiusi.savo.placenta=2012-03-30_08-00/#ixzz2EKYG88hu) rašo apie tokius žmones: 
> JAV aktorė January Jones žurnalistams atskleidė po sūnaus gimimo suvalgiusi savo placentą. Taip elgiasi vis daugiau moterų, nes placentoje gausu naudingų sveikatai medžiagų. Kinų medicinos specialistai teigia, kad jau seniai žinoma, jog placentos vartojimas padeda moterims atgauti jėgas po gimdymo.


> (...)


> Neseniai mama tapusi A. Yavin sako nesistebinti tokiu garsios aktorės pasakojimu. „Aš taip pat valgiau savo placentą. Sukramčiau gabalėlį žalios placentos iš karto po gimdymo. Iš karto pajutau jėgų antplūdį Vėliau vartojau kapsules iš savo placentos. Vos tik pamiršdavau jų išgerti, jausdavau nuovargį“, - pasakoja moteris.

Alfa taip pat rašo:
> Mokslininkai iki šiol nepriėjo vieningos nuomonės, ar moterims reikėtų valgyti savo placentą. Profesorius Markas Kristalas iš Bafalo universiteto sako: „Placentos valgymas tėra mada. Gyvūnai suėda savo placentą, bet jos nauda žmonėms nėra įrodyta moksliniais tyrimais“.

Alfa sveikatos patarimais, kaip jau ko gero pastebėjote, aš perdaug nepasitikiu, tad teko paieškoti informacijos per Google ir Google Scholar. Štai mano rezultatai:1. Skeptikų medikų prižiūrimos svetainės "Mokslu grįsta medicina" ([science based medicine](http://www.sciencebasedmedicine.org/index.php/eating-placentas-cannibalism-recycling-or-health-food/)) rašoma, kad PubMed paieška nedavė jokių reikšmingų rezultatų susijusių su žmonių placentofagija. Taip pat jie aptarė nuorodas į mokslinius straipsnius pateiktus vienoje placentofagiją propaguojančioje svetainėje ir paaiškino, kodėl nė vienas iš tų tyrimų nerodo placentos valgymo naudos (kai kurie tyrimai nesusiję su placentos valgymu, kai kurie atlikti tik su žiurkėmis, ir pan.).
2. Britanijos akušerių žurnale skelbiamo straipsnio "[Ar placentos valgymas turi sveikatos privalumų po gimdymo](http://www.intermid.co.uk/cgi-bin/go.pl/library/abstract.html?uid=92774)" santraukoje teigiama: keletas įtikinimų hipotezių ir motinų bei akušerių pasakojimai palaiko placentofagiją, bet tyrimų ir įrodymų yra nedaug, jie pasenę bei negalutiniai.

Taigi, mano išvados: jeigu esate alkani, svetainė visireceptai.lt skelbia šį "[makaronai su placenta](http://www.visireceptai.lt/receptas/makaronai_su_placenta.html)" receptą. O dėl sveikatos privalumų - per daug jų nesitikėkite. Labiau tikėtina, jog tai - viso labo placebas.
