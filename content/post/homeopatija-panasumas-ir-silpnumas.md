---
aliases:
- /2011/04/16/homeopatija-panasumas-ir-silpnumas/
author: linasj
categories:
- homeopatija
date: '2011-04-16T09:22:38+00:00'
publishDate: '2011-04-16T09:22:38+00:00'
tags:
- akupunktura
- homeopatija
title: "Homeopatija: pana\u0161umas ir silpnumas"
---
Dar vienas įrašas skirtas informavimo apie homeopatiją [savaitei](http://www.elta.lt/zinute_pr.php?inf_id=1345510).

Praėjusią savaitę radijo stotis "Klasika" transliavo [radijo paskaitą apie homeopatiją](http://www.lrt.lt/archyvas/?channel=234939&section=2&filter=932660&record=40893_1302607589). Tą "paskaitą" skaitė homeopatė Jurga Baikauskienė. Kitas žmogus, jau vien todėl, kad reklamuoja neveikiančius "vaistus" būtų raudonavęs iš gėdos, bet jai to neužteko, turėjo pažerti ir tokių išminties perliukų:

Laidos nuorašas nuo 03 min 15 s iki 04 min 25 s:

> Iš čia jis padarė genialią išvadą, kad medžiaga galinti sukelti tam tikrą ligą gali ją ir gydyti. Hanemanas naują metodą pavadino homeopatija [...]. Panašumo principas nebuvo naujiena, jisai jau buvo buvo paminėtas jau ir Hipokrato aforizmuose. Gausu to ir liaudies medicinoje. Pvz. geltoni augalų žiedai naudojami tulžies, kuri yra geltona, nutekėjimui gerinti. Balti augalų žiedai baltosioms gydyti, moliūgo sėklos prostatai, kuri savo forma panaši į moliūgą gydyti, mėlynių uogos akims, kurių forma panaši į mėlynių uogas, gydyti.


Panašumo principas, kuris taikomas toje homeopatijoje ir liaudies medicinoje yra iš piršto laužtas: kartais pagal formą, kartais pagal spalvą, kartais pagal sukeliamus simptomus. O iš tikro - neegzistuoja joks ryšys tarp šių dalykų.

Laidos nuorašas nuo 08 min 30 s iki 09 min 00 s

> pvz akupunktūrinės adatos dūris veikia organizmą stimuliuojančiai, tai būtų mechaninis poveikis. O, sakysim, stiprus mechaninis poveikis, pvz. mašina partrenkia žmogų, šiuo atveju, fizinis tas kontaktas gali būti net ir mirtinas.


Kai išgirdau šitą, vos neišlūžau iš juoko.

**Faktai**

Visi tinkamai kontroliuojami tyrimai rodo, kad homeopatijos efektas yra ne didesnis nei placebo (į paprastų žmonių kalbą išvertus tai reiškia - neveikia).

Visi tinkamai kontroliuojami tyrimai rodo, kad "tikros" akupunktūros efektas yra ne didesnis nei placebo (vėlgi, į paprastų žmonių kalbą išvertus tai reiškia - neveikia).
