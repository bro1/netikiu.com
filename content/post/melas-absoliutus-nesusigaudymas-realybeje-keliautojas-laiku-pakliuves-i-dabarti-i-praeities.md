---
aliases:
- /2013/01/30/melas-absoliutus-nesusigaudymas-realybeje-keliautojas-laiku-pakliuves-i-dabarti-i-praeities/
author: linasj
categories:
- sveikata-ir-medicina
date: '2013-01-30T02:46:53+00:00'
publishDate: '2013-01-30T02:46:53+00:00'
tags:
- kraujo-nuleidinejimas
- siuolaikine-medicina
title: "Moderni medicina pasiekė daug, nes neužstrigo viduramžiuose."
---
![](https://lh4.googleusercontent.com/-kbyd9DTh7P4/UQiIOvS50QI/AAAAAAAABK0/EFnz42s9Px8/s800/leeches.png)

Šiandien šiame bloge viename iš senesnių [įrašų](http://netikiu.com/2012/09/11/facebook-veziu-sergantiems-vaikams-siuloma-kavos-klizma/#comments) sulaukiau tokio komentaro:

>  Aišku, kad kavos klizma yra "žalingas" būdas. Tą tvirtina medicinos "specialistai". Beje, tos pačios medicinos, kuri niekur toliau nenuėjo nuo viduramžių kraujo nuleidinėjimo metodų... Ko čia stebėtis ir laukti kompetencijos iš medikų, jeigu jie "sėdi" farmacininkų kišenėje. Ir ką įrodysi tokiam, kai jis įsitikinęs, kad žemė plokščia. Blogiausia iš viso to, kad teršia savo "žiniomis" žmonių sąmonę.

Daug neanalizuosiu šio idiotiško komentaro, tik pateiksiu keletą pavyzdžių:

* Kai šiandien nuėjau pas dantistą, man danties neišrovė ir kraujo nenuleido, o sutvarkė šaknies kanalą, viską užplombavo ir tai buvo atlikta mažiau skausmingai nei bet kada anksčiau.
* Kai mano bendradarbė prieš keletą metų susirgo vėžiu, ją išgydė chemoterapijos pagalba, o ne dėlių, kraujo nuleidimo ar klizmos.
* Kai man skauda galvą, aš išgeriu ibuprofeno ar paracetamolio tabletę, o ne nuleidžiu kraują.
* Kai man lūžo kojos pirštas, man nenuleido kraujo, o sutvarstė pirštą ir suleido nuskausminamųjų.

 Visi šie dalykai yra įmanomi būtent dėl to, kad mokslas nėra užstrigęs viduramžiuose. Visi šie dalykai yra įmanomi būtent dėl to, kad apie ligas, traumas, žmogaus kūno, organų, ląstelių ir ląstelių veikimą įvairiais lygiais žinome ir suprantame daug daugiau nei bet kada anksčiau. Visi šie dalykai yra įmanomi dėl to, kad apie ligų **priežastis** žinome ir suprantame daug daugiau nei bet kada anksčiau istorijoje. Dalis šių dalykų yra įmanomi būtent dėl to, kad farmacijos įmonės turi pakankami pinigų atlikti tyrimams.

 Tad kaip jau minėjau įrašo pavadinime, tą komentarą rašė arba melagis suinteresuotas neveikiančios alternatyviosios medicinos propaganda, arba visiškas neišmanėlis, arba keliautojas laiku, atkakęs į XXI-ą amžių, tačiau išmanantis tik apie viduramžių “mediciną”.
