---
aliases:
- /2012/04/24/kartais-galvojate-kad-padedate-vaikui-taciau-padedate-sarlatanams/
author: linasj
categories:
- alternatyvi-medicina
date: '2012-04-24T05:28:44+00:00'
publishDate: '2012-04-24T05:28:44+00:00'
tags:
- linas-zibas
- meksika
- neringa-liaudinskaite
- neuroblastoma
- stebuklingos-klinikos
- vezys
title: "Kartais galvojate, kad padedate vaikui, tačiau padedate šarlatanams"
---

***(Šiuo įrašu paprieštarausiu savo mėgstamam blogeriui Buržujui, kuris [nemato nieko blogo](http://www.kleckas.lt/blog/geda-tiems-kurie-aukoja) tame, kad šarlatanai šaltakraujiškai ir žiauriai išnaudoja vėžiu sergančius vaikus ir žmones norinčius padėti tiems vaikams)***

Ko gero ne vienam teko girdėti apie stebuklingą kliniką Baltarusijoje, Meksikoje, Kinijoje, Rusijoje ar kokioje nors kitoje egzotiškoje šalyje. Ta klinika kartais gydo nuo bet kokio vėžio. Kartais ji taiko gydymą kamieninėmis ląstelėmis. Kartais tiesiog kokiu nors "Anatolijaus metodu". Visos šios klinikos beveik be išimties žada kone garantuotą pasveikimą ir mainais reikalauja tik keliolikos ar keliasdešimties tūkstančių dolerių.

Deja, kone visais atvejais tos klinikos yra įsikūrusios šalyse su labai silpna vartotojų teisių gynimo sistema, kone visos jos siūlo gydymus, kurie su dabartiniu medicinos lygiu neįmanomi.

Pvz. gydymas kamieninėmis ląstelėmis tikrame moksle dar tik žengia pirmuosius žingsnius - atlieka labai ribotoms operacijoms kamieninių [ląstelių](http://www.sciencedaily.com/releases/2012/03/120305160818.htm) persodinimą ir nesiryžta net prognozuoti, kada ir kam dar pavyks pritaikyti kamieninių ląstelių persodinimo tokios klinikos jau "gydo" žmones [nuo bet kokios ligos](http://stemcellschina.com/).

Štai Balsas skelbią [istoriją](http://www.balsas.lt/naujiena/591645/veziu-sergancio-berniuko-maldose-nesavanaudiski-prasymai) apie berniuką lietuvį, kuris serga vėžiu (neuroblastoma):

> Linuko mama, matydama, jog tradicinis gydymas nepadeda, ėmė ieškoti alternatyvių priemonių. „Susiradau dvi šeimas, du berniukus, kurie gydėsi alternatyviais būdais, taip, kaip ir mes norėjome, tačiau gydytojai tam nepritarė. Aš nesu medikė, todėl tikėjau jais. Vėliau kreipėmės į kliniką Vokietijoje, iš ten nukreipė į Meksiką“, – Anglija.lt pasakojo Neringa.
> 
> Tėvai išsiaiškino, kad Meksikos klinikoje buvo išgydytas ta pačia liga sirgęs berniukas, kai jo būklė buvo dar blogesnė nei Linuko. Todėl dabar ši klinika – vienintelė Linuko viltis. „Alternatyvių gydymo būdų yra ir daugiau, tačiau viskas remiasi į finansus. Išsirinkome Meksikos kliniką. Tai nebus stebuklinga operacija, o kompleksinis gydymas, truksiantis ne vieną mėnesį“, – sakė mama. Pinigus gydymui ir kelionei – apie 50 000 JAV dolerių.


Apsilankiau šito vaiko gydymui skirtoje Facebook [grupėje](https://www.facebook.com/groups/185572038158830). Štai kas rašoma po viena nuotrauka:

> Cia ka tik po Gabrieliaus daryto Ondamed gydymo.Mes net issigandom,gal vel temperatura sukilo:)po sios proceduros Linukas buna kaip silkinis pora valandu.


Kas gi yra tas Ondamed [gydymas](http://www.ondamed.net/)?:

> ONDAMED yra baterija varomas grįžtamojo bio ryšio prietaisas, kurį medicinos praktikuotojas naudoja nustatyti, kurie garso dažniai ir kurie pulsuojantys silpni elektromagnetiniai laukai sukelia paciento autonominės nervų sistemos atsaką.
> 
> Laikina stimuliacija šiais dažniais taikoma kartu su paciento sąmoningu ir nesąmoningu dalyvavimu skatina atsipalaidavimą, raumenų apmokymą ir reabilitaciją, o šie dalykai sugrąžina kūną į ankstensę sveikatos būseną.


Išvertus į mokslinę kalbą - tai nieko nedarantis pseudomokslinis abrakadabara.

Taigi, grįžkim į kliniką - facebook grupėje susiradau ir tai, kad vaikas "gydomas" klinikoje [Hope 4 Cancer](http://www.mexicancancerclinics.com/clinics). Deja gydytojai sutaria, kad tokios "meksikos klinikos" yra geriausiu normalų gydymą ir apgaulingą marketingą taikančios ligoninės, o daniausiai tai tik šarlatanai pasirengę išvilioti milžiniškas sumas pinigų iš kenčiančių šeimų [[1](http://www.cancer.org/Treatment/TreatmentsandSideEffects/ComplementaryandAlternativeMedicine/PharmacologicalandBiologicalTreatment/questionable-cancer-practices-in-mexico)] [[2](http://www.msnbc.msn.com/id/11165624/ns/health-cancer/t/late-stage-cancer-patients-flock-mexico/)] [[3](http://www.kget.com/news/local/story/Local-doctors-question-Mexico-cancer-treatment/Oj9wOPbpFkyP_kpD7q_0YA.cspx)] [[4](http://www.competitionbureau.gc.ca/eic/site/cb-bc.nsf/eng/01928.html)].

Aš truputi užjaučiu visus tuos žmones, kurie tikėjosi padėti vaikui, o vietoj to paaukojo pinigus šarlatanams, kurie taip šaltakraujiškai žiauriai išnaudoja žmonių viltį. Ir žinoma, labiausiai užjaučiu Linuko tėvus ir labai labai linkiu, kad jų vaikas išgytų savaime (nes Meksikos šarlatanai jam tikrai nepadės).

**Nuorodos**
* [Neuroblastoma](http://www.ncbi.nlm.nih.gov/pubmedhealth/PMH0002381/) (angliškai)

