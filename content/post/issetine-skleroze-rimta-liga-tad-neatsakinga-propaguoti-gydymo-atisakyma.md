---
_wpas_skip_fb:
- 1
aliases:
- /2011/05/01/issetine-skleroze-rimta-liga-tad-neatsakinga-propaguoti-gydymo-atisakyma/
author: linasj
categories:
- sveikata-ir-medicina
date: '2011-12-14T13:34:05+00:00'
publishDate: '2011-05-01T11:01:49+00:00'
tags:
- gydymo-atsisakymas
- issetine-skleroze
- vaistu-gamintoju-verslas
title: "I\u0161s\u0117tin\u0117 skleroz\u0117 - rimta liga,  tad neatsakinga propaguoti\
  \ gydymo atsisakym\u0105"
---
"Šiaulių kraštas" skelbia [straipsnį](http://www.skrastas.lt/?data=2011-04-26&rub=1065924821&id=1303744721) apie išsėtinę sklerozę. Straipsnis būtų, kaip straipsnis - šiek tiek informacijos, šiek tiek klaidų. Deja straipsnį žurnalistė pabaigia pristatydama "kitokią nuomonę", ko gero stengdamasi pademonstruoti savo neatsakingumą:

> 
> 
> **Skelbia pasveikęs be vaistų**
> 
> Nors išsėtinė sklerozė yra laikoma nepagydoma liga, šią nuostatą savo pavyzdžiu bando paneigti Naujojoje Zelandijoje gyvenantis lietuvis, internetiniame savo tinklalapyje prisistatantis Česlovu Kulevičiumi.
> 
> Pusamžis vyras, kuriam išsėtinė sklerozė buvo nustatyta 1996-aisiais, ragina imtis alternatyvos: sveikai maitintis, išvalyti organizmą nuo susikaupusių teršalų, sveikatą stiprinti natūraliais gamtos produktais.
> 
> Vyras tvirtina, kad gydymo sintetiniais medikamentais atsisakė po imunosupresantų terapijos, kuri buvo atlikta antraisiais susirgimo metais. Č. Kulevičius tvirtina, po šio gydymo sveikata pablogėjo.
> 
> „Ligos paūmėjimai baigėsi jau po metų, kai pradėjau naudoti natūralius papildus. Nuo 1998-ųjų sveikata pamažu stiprėja. Dabar galiu daryti tai, ko negalėjau prieš dešimt metų. Su medikais nebendrauju, ne todėl, kad taip būčiau nusprendęs. Tiesiog tam nėra reikalo. Nevartoju jokių vaistų ir apie sveikatą (ne apie ligas) žinau daugiau nei gydytojai“, — laiške “Šiaulių kraštui“ rašo Č. Kulevičius.
> 
> Vyras tvirtina, šios ligos paveiktas lazdele pasiremdamas nueidavo vos porą šimtų metrų, o dabar jau dešimtmetis, kai apsieina be jos ir su šeima du kartus per savaitę apie tris kilometrus keliauja pasivaikščioti į kalnus.
> 
> Č. Kulevičius įsitikinęs, kad išsėtinė sklerozė yra imuninės sistemos liga, todėl esą būtina ją stiprinti natūraliais preparatais, o ne vartoti brangius sintetinius vaistus, kuriuos laiko tik farmacininkų verslu.
> 
> 


Mieli žurnalistai, nuomonių balansas, nereiškia, kad turite skleisti visas nuomones. Jeigu nuomonė durna, tai "balansas" reiškia, kad tokios nuomonės pristatyti iš vis neverta, o jeigu ją pristatote, tai ir pristatykite ją, kaip kvailą nuomonę, prieštaraujančią mokslo tyrimams ir mokslo žinioms.

Tai, kad kažkoks tipas teigia pasveikęs nuo išsėtinės sklerozės be vaistų, visiškai nereiškia, kad jo siūlomi metodai nėra pavojingi. Yra keletas dalykų, kurie yra gerokai labiau tikėtini, nei nemoksliniai tokio tipo paistalai:
* pasveiko savaime
* jam buvo padaryta klaidinga diagnozė
* žmogus paprasčiausiai melavo
* sprendžiant, pagal taip, kaip jis savo [svetainėje](http://is.kulvis.com/) reklamuoja visokių šundaktarių "alternatyvią mediciną", tiesiog stengiasi pasipelnyti iš išsėtine skleroze sergančių asmenų


O čia vertimas iš [Vikipedijos](http://en.wikipedia.org/wiki/Multiple_sclerosis):

> Nuo išsėtinės sklerozės nėra žinomų vaistų. Gydymu bandoma atstatyti funkcijas po priepuolio, užkirsti kelią naujiems priepuoliams ir stengtis, kad žmogus netaptų neįgaliuoju. Išsėtinės sklerozės vaistai gali turėti šalutinių poveikių ir būti prastai toleruojami, todėl daugelis klientų ieško alternatyvių gydymo metodų, nepaisydami to, kad jų efektyvumui pagrįsti nėra mokslinių duomenų.


**Nuorodos**
* Vikipedija apie [išsėtinę sklerozę](http://lt.wikipedia.org/wiki/I%C5%A1s%C4%97tin%C4%97_skleroz%C4%97) lietuviškai.

