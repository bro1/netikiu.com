---
aliases:
- /2012/01/22/ligos-del-neteisingos-mitybos/
author: linasj
categories:
- sveikata-ir-medicina
date: '2012-01-21T23:49:31+00:00'
publishDate: '2012-01-21T23:49:31+00:00'
tags:
- detoksifikacija
- medus
- organizmo-valymas
- specialios-dietos
- sveika-gyvensena
- sveika-mityba
- sveikas-gyvenimo-budas
- ivarus-maistas
title: "Ligos d\u0117l neteisingos mitybos"
---
***Trumpai: mityba yra svarbi sveiko gyvenimo dalis, tačiau vien sveika mityba neapsaugos nuo daugumos ligų. Ypač tai taikoma "stebuklingiems" maisto produktams.***

Šiandien Delfi [komentaruose](http://www.delfi.lt/news/daily/Health/is-naturaliu-gydymo-budu-lietuvoje-populiariausios-vaistazoles-biciu-produktai-ir-masazas.d?id=54493517&com=1) kalbai pasisukus apie tai, kad tereikia teisingai maitintis ir jokios ligos nepuls kažkas taikliai atsakė:

> ***zmogus driezas, 2012 01 21 21:15***
> 
> Ar žinojote, kad visos ligos nuo musių nevalgymo, driežai valgo muses, tai net prarastą uodegą atsiaugina.
> 
> Žmogus - sliekas paliudys.


Neretai įvairūs šarlatanai teigia, jog nuo kone visų ligų galima apsisaugoti teisingai maitinantis, ar laikantis kokios nors konkrečios dietos. Kiek rečiau pasigirsta balsų, kad tam tikromis dietomis išsigydysite ir nuo bet kokių ligų (bet kokio vėžio, AIDS, nemigos ir pan). Deja, tai - netiesa.

Pradėkime nuo to, kad sveika mityba yra svarbu. Taip pat kaip ir fizinė veikla (sportas). Taip pat kaip ir higiena.

Kad ir kaip jums norėtųsi tikėti stebuklingomis maisto galiomis, nepamirškite, kad mes mokslo pagalba išsiaiškinome ir kas ligas sukelia, ir kaip veikia imuninė sistema, ir kaip tą imuninę sistemą pagerinti (pvz. vakcinos). Maistas yra tik viena menka sveiko gyvenimo būdo dalis, kuri neapsaugos jūsų nuo:
* virusų
* bakterijų
* grybelių
* apsinuodijimų
* genetinių ligų
* pernelyg aktyvios imuninės sistemos
* fizinių veiksnių
* vėžio
* kt.


Taip pat, reikėtų nepamiršti, kad šiais laikais mūsų maisto pasirinkimas yra didesnis, nei bet kada žmonijos istorijoje ir dėl to labiausiai tikėtina, kad jūsų mityboje netrūksta jokių medžiagų. Tad stenkitės valgyti [įvairaus maisto](http://www.smlpc.lt/media/image/Skyriu/Mityba_fiz_aktyvumas/Maisto_pasirinkimo_piramide..jpg) ir nevalgyti per daug. Nepasiduokite vitaminų ir maisto papildų reklamos mašinai. Jeigu bijote, kad jums trūksta kokių nors medžiagų - pasikonsultuokite su savo šeimos gydytoju.

**Papildomi patarimai**
* "Stebuklingų" produktų, kurie apsaugotų jus nuo visų ligų nėra. Medus - ne išimtis.
* Produktų, kurie padėtų "išvalyti" organizmą nėra. Detoksifikacija /  organizmo valymas ir pan. dalykas yra nesąmonė. Jeigu apsinuodijote, kreipkitės į medikus. Jeigu per daug valgėte riebaus maisto, nustokite jį valgyti trumpam. Jeigu per daug suvartojote alkoholio - nevartokite jo bent kurį laiką. Bet nesitikėkite, kad kokia nors "detoksfikacinė" arbata jums padės greičiau išgyti nuo apsinuodijimo alkoholiu.
* Ir dar kartą tas pats patarimas: nepersivalgykite ir valgykite įvairų maistą!

