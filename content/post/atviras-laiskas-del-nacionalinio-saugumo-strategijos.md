---
aliases:
- /2012/03/29/atviras-laiskas-del-nacionalinio-saugumo-strategijos/
author: linasj
categories:
- zmoniu-teises
date: '2012-03-29T03:02:18+00:00'
publishDate: '2012-03-29T03:02:18+00:00'
title: "Atviras lai\u0161kas: d\u0117l nacionalinio saugumo strategijos"
---
Kam: Nacionalinio saugumo ir gynybos komitetas <nacsaukt@lrs.lt>

Sveiki,

iš svetainės [skeptikudraugija.lt](http://www.skeptikudraugija.lt/2012/03/28/esi-ateistas-keli-gresme-lietuvai/) sužinojau, kad Krašto apsaugos ministerija, mane ir mano atstovaujamą pasaulėžiūrą ketina paskelbti grėsme nacionaliniam saugumui  (žr. nacionalinio saugumo strategijos projektą Nr. XIP-3399).

Aš esu ateistas, skeptikas ir humanistas, su labai stipriu etikos, moralės ir teisingumo jausmu, tvirtomis vertybėmis, kurios daugeliu atveju kertasi su krikščioniškomis vertybėmis. Deja, strategijos projekte teigiama, kad mano pasaulėžiūra kelia grėsmę nacionaliniam saugumui:

> 15.7. vertybių krizė. Nepagarba žmogaus teisėms ir laisvėms, **krikščioniškų vertybių, šeimos instituto nuvertinimas**, antihumaniškų, žmogaus gyvybės vertę menkinančių ar neigiančių, kurstančių rasinę, tautinę ar religinę nesantaiką, propaguojančių ar pateisinančių smurtą, prievartą ir genocidą teorijų, religinių doktrinų ir ideologijų plitimas yra rizikos veiksnys asmens ir valstybės saugumui;

Prašau atmesti šios strategijos projektą, vien tam kad aš (ir šimtai tūkstančių kitų Lietuvos piliečių), nebūtume vadinami nei grėsme, nei rizikos veiksniu vien dėl mūsų pasaulėžiūros ir vertybių sistemos.

Šį atvirą laišką skelbiu ir svetainėje [www.netikiu.com](http://www.netikiu.com/).

pagarbiai
Linas Jakučionis
