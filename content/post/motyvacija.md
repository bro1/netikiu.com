---
_publicize_pending:
- 1
aliases:
- /2013/12/02/motyvacija/
author: linasj
categories:
- alternatyvi-medicina
- sveikata-ir-medicina
date: '2013-12-02T11:52:00+00:00'
publishDate: '2013-12-02T11:52:00+00:00'
tags:
- homeopatija
- kanada
- motyvacija
title: Motyvacija
---
![](http://farm3.staticflickr.com/2851/11168784516_e18f0c45cc_o.jpg)

Skaitau Dr Paul Offit knygą "Killing Us Softly" (Žudo mus švelniai), kurią [pasiskolinau](http://search.overdrive.com/SearchResults.aspx?title=Killing+Us+Softly) internetu iš Velingtono viešosios bibliotekos.

Tai - knyga apie alternatyvią „mediciną”. Jau skaitant įvadą, kuriame aprašoma vieno berniuko vėžio „gydymas” alternatyvios „medicinos” priemonėmis, apėmė pyktis ir apmaudas. Toks pyktis ir apmaudas mane apima kone kiekvieną sykį, kai tenka susidurti su žmonių skaudžiai nukentėjusių nuo alternatyviosios ”medicinos” istorijomis. Ši istorija dar tragiškesnė, nes sprendimą atsisakyti efektyvaus gydymo priėmė ne pati auka, o kiti - jo tėvai.

Tokios žmonių tragedijos yra liūdnos dėl to, kad baigiasi nelaimingai (šios knygos įvado istorijos herojus miršta). Jos yra ir piktinančios dėl to, kad kiti žmonės sąmoningai atsitraukė pacientus nuo žinomai efektyvaus gydymo, vietoj to pateikdami beverčius, neveiksmingus ir žalingus „gydymo” būdus.

Tai apmaudi istorija dėl to, kad sprendimo teisingumą ar neteisingumą galima nustatyti vienareikšmiškai be jokių niuansų, tačiau krūvos motyvuotų žmonių aktyviai stengiasi, kad būtų priimtas neteisingas sprendimas.

Tad jeigu norite žinoti, kas mane motyvuoja rašyti šį blogą (tinklaraštį), tai atsakymas yra paprastas - apmaudas dėl to, kad išvengiamos tragedijos įvyksta, pyktis dėl žmonių aktyviai besistengiančių, kad būtų priimti neteisingi sprendimai ir užuojauta jų aukoms.

Tikiuosi, kad šis blogas padės nors keletui žmonių nepriimti prastų, o gal net ir pražūtingų sprendimų.

O, štai čia dar viena nesena [istorija](http://www.calgaryherald.com/news/calgary/Woman+faces+negligence+charges+connection+with+death/9201019/story.html), ir tebūnie ši homeopatijos ir apskritai alternatyviosios "medicinos" nusinešta mirtis nenueina perniek, tegul ji motyvuoja jus kovoti prieš visas šitas šarlatanų nesąmones:

> Praėjusį kovą septynmetis berniukas, Ryan Alexander Lovett, mirė po streptokoko infekcijos, prikausčiusios jį  prie lovos 10 dienų. Jo motina Tamara Lovett  (44 metų) pasirinko gydyti bakterinę infekciją  homeopatiniai žolelių preparatais užuot nuvedusi jį pas gydytoją.


