---
aliases:
- /2013/04/14/zolinciu-absurdai/
author: linasj
categories:
- alternatyvi-medicina
date: '2013-04-13T22:11:42+00:00'
publishDate: '2013-04-13T22:11:42+00:00'
tags:
- alzenheimerio-liga
- danute-kunciene
- zoleles
- zolininkyste
- zolininke
- zolinciai
title: "\u017Dolin\u010Di\u0173 absurdai"
---
*Tumpai: netikėkite žolininkų patarimais; kiaulpienės šaknys nepadės apsisaugoti nuo Alzenheimerio ligos; išmatos prie žarnų sienelių nelimpa ilgam laikui.*

 Balsas.lt [rašo](http://www.balsas.lt/naujiena/726768/mintis-gerokai-pravalius-dingtu-50-procentu-ligu) apie Danutės Kunčienės patarimus.

 
>  D.Kunčienės teigimu, žmonių mintis gerokai pravalius, dingtų 50 proc. ligų. Bėdodami susargdiname ir išmintį. Nustatyta, kad sveikiausi tie žmonės, kurie daug dainuoja, nebėdoja.
> 
> 

 Apie šitai, jau [rašiau](http://netikiu.com/2013/03/21/emocinis-gebejimas-pasiprieinti-ligoms/) anksčiau. Tai yra paprasčiausia nesąmonė. Kita vertus, netgi jei šitas “faktas” yra nepramanytas apie tai, kad “sveikiausi tie žmonės, kurie daug dainuoja, nebėdoja”, tai kas yra priežastis, o kas pasekmė?

 Ar tikrai žmonės neserga dėl to, kad dainuoja? O gal visgi žmonės nebėdoja, būtent dėl to, kad neserga?

 
>  Inkstus susargdina baimė: dėl ateities, prezidentės, vaikų... Pabijoti galima tik minutę, baimė mumyse neturi apsigyventi ilgam. Inkstus gydo kilnumas, tarkim, svetimos šiukšlės pakėlimas. Kai kankina inkstų negalavimas, labai efektinga pasivaikščioti keturiomis, maldele paprašyti inkstų gryninti kraują.
> 
> 

 Jeigu kankina inkstų negalavimas, pasitarkite su savo gydytoju! Vaikščiojimas keturiomis ir maldos inkstų (ir apskritai nieko) neišgydys.

 
>  Puikiai ir saugiai išvalysime storąją žarną tirpalu, pasigamintu iš litro vandens, šaukšto druskos ir vienos citrinos sulčių. Išgerti per keliolika minučių. Kiaurai išbėga ir suveikia. Jautresniems gali graužti išangę, bet to jausmo nereikia bijoti. 
> 
> 

 Derėtų paminėti, jog apie organizmo ir žarnų valymą irgi jau rašiau anksčiau ir išvada yra paprasta – tokios procedūros yra absurdiškos ir visiškai nereikalingos.

 
>  Jei ryte neinate tuštintis, būtina pasitarti su specialistu, nes jeigu valgai, turi ir tualeto duris varstyti. Pasitaiko, kad išmatas, prilipusias prie žarnų sienelių, žmonės nešiojasi 50 metų. Jeigu pats esi apkūnus, o kakoji plonai – būtina susirūpinti, nes tai jau netvarkos ženklas. Senos, užsilaikiusios išmatos kaitina organizmą, susargdina organus, nes storojoje žarnoje įsitvirtinusios visų jų „ambasados“, – susirūpinti žarnynu ragina žinovė. Jos tikinimu, jei medikas sako, kad nekasdieninis tuštinimasis – paveldėjimo reikalas, reikia kreiptis į kitą specialistą, nes žarnynui prigimties terminas negalioja.
> 
> 

 Išmatos prilipusios prie žarnų sienelių? 50 metų? Nėra ką ir pasakyti – jeigu turite problemų su žarnynu, tai pasitarkite su gydytoju, o mitais apie išmatas prilipusias prie žarnyno sienelių tikėti neverta.

 
>  Kiaulpienėse esantis lecitinas skatina susidarymą acetilcholino, kuris palaiko smegenų funkciją. Tokiu būdu kiaulpienė sulėtina Alzheimerio ligos vystymąsi.
> 
> 

 Aš apie tai tik įdėsiu nuorodą į [vikipediją](http://en.wikipedia.org/wiki/Alzheimer%27s_disease#Prevention) su trumpa išvada: šiuo metu nėra jokių įrodymų, kad kokia nors priemonė būtų efektyvi Alzenheimerio ligos prevencijai. Deja, analogiškos išvados taikomos ir gydymui ar Alzenheimerio ligos vystymosi lėtinimui.

 Apmaudu, kad Danutė Kunčinė skleidžia savo (ar kitų žmonių) pramanytą ir visiškai neteisingą informaciją. Nepasiduokite šarlatanų skleidžiamoms nesąmonėms vien dėl to, kad norite tikėti, jog žolelės ar ritualai gali jus išgydyti.


