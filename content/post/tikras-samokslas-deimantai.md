---
_publicize_pending:
- 1
aliases:
- /2012/11/25/tikras-samokslas-deimantai/
author: linasj
categories:
- uncategorized
date: '2012-11-25T21:56:01+00:00'
publishDate: '2012-11-25T21:56:01+00:00'
title: "Tikras s\u0105mokslas - deimantai"
---
Dauguma sąmokslo teorijų yra ne ką daugiau nei šiuolaikinės pasakos pagrįstos tik šiais dalykais:

* pernelyg aktyvia sutapimų paieška
* tikrų priežasčių atmetimu
* liguista fantazija


Tačiau kiekvienas skeptikas turėtų prisiminti ir tai, kad negalima sąmokslo teorijos atmesti vien dėl to, kad tai susiję su sąmokslu.


**Tikro sąmokslo pavyzdys**

Rusija apie 40 metų slėpė deimantų sankaupą, kad išlaikytų kitos jau veikiančios deimantų kasyklos pelningumą ir leistų atsipirkti savo investicijoms į dirbtinių deimantų gamybą:

[Christian Science Monitor](http://www.csmonitor.com/World/Global-News/2012/0917/Russia-reveals-shiny-state-secret-It-s-awash-in-diamonds) rašo:


> Rusija tik ką išslaptino informaciją kuri iki pat šaknų sukrės visas brangakmenių rinkas: atrastą trilijonus karatų deimantų turinčią sankaupą, kurios pakaktų tiekti deimantus pasaulinei rinkai ateinančius 3000 metų.
> Tarybų sąjunga atrado šį lobį 1970-aisiais Sibire, Popigajaus Astroblemoje - 35 milijonų metų senumo 100 kilometrų skersmens asteroido krateryje.
> Jie nusprendė šį atradimą laikyti paslaptyje ir jo nenaudoti, nes TSSR milžiniškos deimantų operacijos Jakutijoje davė didelius pelnus tuo metu griežtai kontroliuojamoje pasaulio rinkoje.


Taip pat, [Wired](http://www.wired.co.uk/news/archive/2012-09/18/russian-diamond-smorgasbord) rašo, kad

> Tarybų Sąjunga investavo dideles sumas į dirbtinių aukštos kokybės deimantų gamybą ir norėjo sulaukti grąžos iš savo tyrimų ir investicijų.



**Papildoma nuoroda**

* [Popigajaus krateris](https://ru.wikipedia.org/wiki/%D0%9F%D0%BE%D0%BF%D0%B8%D0%B3%D0%B0%D0%B9_(%D0%BA%D1%80%D0%B0%D1%82%D0%B5%D1%80)) (Wikipedia, rusiškai)



