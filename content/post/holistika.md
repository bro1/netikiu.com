---
aliases:
- /2011/10/21/holistika/
author: linasj
categories:
- svietimas
date: '2013-02-24T21:33:46+00:00'
publishDate: '2011-10-21T19:25:45+00:00'
tags:
- ajurveda
- holistika
- vilniaus-dizaino-kolegija
title: Holistika
---
[![](http://farm3.static.flickr.com/2728/4070061531_75a00fa943_m.jpg)](http://www.flickr.com/photos/vegancraftsamples/4070061531/)

Vilniaus dizaino kolegijoje [dėstomas](http://www.lrytas.lt/-13182485011316962699-holistikos-modulis-vilniaus-dizaino-kolegijoje-raktas-%C4%AF-s%C4%97kmingesn%C4%AF-gyvenim%C4%85.htm) holistikos kursas:

> Holistinis mokymasis – visapusiškas tobulėjimas. Tai Lietuvoje sukurta ir pirmą kartą išbandoma programa, kurią padėjo sudaryti sveikos gyvensenos specialistė dr. Roma Paukštė.
> 
> […]
> 
> Per dvejus metus vykstančias paskaitas bus pateikiami psichologijos pagrindai, išbandoma įprastinė ir juoko joga, supažindinama su žaliavalgyste ir vegetarizmu, mokomasi planuoti laiką bei kelti motyvaciją, atrasti ir suvokti savo gyvenimo tikslą, atgaivinta primiršta rytinė mankšta bei kiti kasdienybėje praktiškai pritaikomi dalykai.
> 
> […]
> 
> Gyvenk vadovaudamasis esminėmis holistinio gyvenimo sąvokomis. Štai jos:  supratimas, sąžiningumas, atsakomybė“, – rašoma Nylo Donaldo Valšo knygoje „[Jaunimo pokalbiai su Dievu](http://www.mijalba.com/knyga.php?knygosid=59)“ knygoje.
> 
> Informacijos apie holistiką kol kas mažai, ji daugiau žinoma ties, kas domisi ajurveda. Holistinis gyvenimo būdas – tai visapusiškas asmenybės ugdymas. Pabrėžiama buvimo visa tuo, kuo pasirenkate būti šią akimirką, dabar reikšmė ir atsakomybė.


Aš, žinoma, neturiu nieko prieš visapusišką asmenybės ugdymą, tai yra pagrindinis visos mūsų švietimo sistemos tikslas.

Deja, neretu atveju tas “visapusiškas ugdymas” niekuo nesusijęs su visapusišku ugdymu, o paprasčiausiai yra kokio nors prietarų, antimokslinių dalykų ir liaudies medicinos kratinio propagavimas.

Apie holistiką daugiau žinoma tiems kas domisi [ajurveda](http://en.wikipedia.org/wiki/Ayurveda)? Indiška liaudies medicina? Ta pačia kurios statusas maždaug toks pats kaip “viena bobutė patarė išgerti karvės šūdo nuoviro”?

Žaliavalgystė? Vegetarizmas? “Jaunimo pokalbiai su Dievu”? Šitos knygos autorius gi skundžiasi, kad švietimo sistema nieko nemoko apie “Kolektyvinę Sąmonę”.

Visi šie dalykai rodo kad šis kursas yra skirtas ne visapusiškam asmenybės ugdymui, o tik paprasčiausias visokiausių spiritualistinių, ajurvedinių ir kitokių su mokslu nė kiek nesusijusių dalykų kratinys.

**Švietimo įstaiga turėtų užsiimti švietimu, o ne pardavinėti studentams hipišką su mokslu nesusijusį kratinį.**
