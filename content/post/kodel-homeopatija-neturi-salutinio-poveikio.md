---
aliases:
- /2012/01/05/kodel-homeopatija-neturi-salutinio-poveikio/
author: linasj
categories:
- homeopatija
- mokslas
date: '2013-12-25T22:27:12+00:00'
meta_key:
- twitter_cards_summary_img_size
publishDate: '2012-01-05T03:46:20+00:00'
tags:
- antanas-januskevicius
- dalia-zeibiene
- homeopatas
- homeopatija
- homeopate
- zita-janusauskiene
title: "Kod\u0117l homeopatija neturi \u0161alutinio poveikio"
---
![Jeigu vanduo turi atmintį, tai homeopatija yra pilna šūdo](http://farm8.staticflickr.com/7408/11554439956_d81a724ffc_o.jpg)
***Trumpai: Homeopatiniai preparatai neturi šalutinio poveikio, nes jie neturi jokio poveikio.***

Bernardinuose [skelbiamas](http://www.bernardinai.lt/straipsnis/2012-01-03-homeopatija-salutiniu-reakciju-nesukeliantis-gydymo-budas/74765) pokalbis su keliais homeopatais. Man labai apmaudu, kad mūsų sveikatos sistemą jau užteršė (ir stengiasi dar labiau užteršti) visokie žmonės pardavinėjantys neveikiančius preparatus ir bandantys įtikinti, kad tai - veiksmingos priemonės.

> Homeopatinių preparatų gamybai iš esmės tinka beveik viskas, ką galima rasti gamtoje. „Homeopatiniai vaistai nesukelia jokio toksinio ar alergizuojančio poveikio, kadangi juose be vandens nėra jokių veikliųjų medžiagų, nedirgina skrandžio gleivinės“, - sakė A. Januškevičius.


Būtent, homeopatiniuose "vaistuose" paprastai tikrai nebūna jokių veikliųjų medžiagų. O, kad vanduo nėra veiksnioji medžiaga žinoma kone kiekvienam.

> Kaip teigia gydytojas homeopatas Antanas Januškevičius, pastaruoju metu gydymasis homeopatiniais vaistais sulaukia vis mažiau prieštaringų nuomonių, šį metodą renkasi vis daugiau žmonių, nusivylusių tradicine medicina. Tačiau dar visai neseniai homeopatija buvo laikoma paprasčiausiais išsigalvojimais, mistika, placebo efektu.


Tiesą sakant, homeopatija ir dabar laikoma išsigalvojimais ir grindžiama tik placebo efektu.

> Kaip tvirtina vaistininkė Zita Janušauskienė, žmonės vis dažniau teiraujasi homeopatinių preparatų. „Daugiausia domimasi medikamentais, skirtais peršalimo ligoms gydyti: gerklės skausmui, kosuliui, karščiavimui mažinti. Tarp vyresnio amžiaus žmonių vis paklausesni tampa preparatai nuo galvos svaigimo, kurį dažniausiai sukelia širdies ir kraujagyslių nepakankamumas ar klausos nervo pažeidimas, taip pat vaistai reumatinėms ligoms gydyti, virškinimo sutrikimams švelninti“, - pasakojo vaistininkė.


Tai, kad žmonės klausinėja apie tai, ką jiems reklamuoja visokie šundaktariai, nieko nuostabaus. Nuostabu yra tai, kad

> Z. Janušauskienė atkreipė dėmesį, jog gydymuisi renkantis homeopatinį vaistą, reikia žinoti, kad iš pradžių galimas nedidelis sveikatos pablogėjimas – gali paaštrėti ligos simptomai. Dėl to baimintis nereikėtų, nes tai požymis, jog vaistas tinka.


O ko tikimasi iš neveikiančių homeopatinių "vaistų"? O ko tikimasi iš nesigydymo? Žinot ko? Ogi - galimo sveikatos pablogėjimo (arba galimo sveikatos pagerėjimo, arba nekintančios būklės).

> Išsakytoms mintims antrina bendrosios praktikos gydytoja Dalia Žeibienė „Homeopatiniai preparatai žmonėms patrauklūs dėl kelių priežasčių – pirmiausia dėl to, kad būdami natūralūs, tausoja organizmą, be to, jie praktiškai neturi jokių šalutinių reakcijų, jais galima gydyti net kūdikius. Homeopatiniai vaistai ypač tinkami imunitetui stiprinti ar šį atstatyti po sunkių ligų, taip pat organizmo gyvybinėms galioms aktyvinti“, - teigė D. Žeibienė. Pasak medikės, anksčiau homeopatinių preparatų buvo galima įsigyti tik specializuotose parduotuvėse, dabar jais prekiaujama ir vaistinėse, dėl to pastarieji prieinamesni vis daugiau žmonių.


Dėl šalutinių poveikių - sutinku. Bet tam yra paprasta priežastis - homeopatiniai preparatai neturi šalutinių poveikių dėl to, kad jie neturi jokio poveikio.

**Nuoroda**
* Jungtinės Karalystės parlamento sudarytas mokslo ir technologijų komitetas prieš porą metų paruošė [ataskaitą](http://www.publications.parliament.uk/pa/cm200910/cmselect/cmsctech/45/45.pdf), kuri apibendrinama sulyginant homeopatiją su visais kitais placebais:



> Vyriausybė turi nustoti leisti finanuoti homeopatiją valdiškais pinigais.
> 
> Mes padarėme išvadą, kad placebai neturėtų būti sistemiškai išrašomi valstybinėje medicinos sistemoje.
> 
> Homeopatinių klinikų (klinikų, kurios specializuojasi placebų suteikime) neturėtų būti finansuojamos, o valstybinės sveikatos sistemos daktarai neturėtų nukreipinėti pacientų pas homeopatus.


