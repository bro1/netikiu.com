---
aliases:
- /2012/07/07/del-astrologu-paskaitu-jusu-festivalyje/
author: linasj
categories:
- apsimeteliai
date: '2012-07-07T13:22:29+00:00'
publishDate: '2012-07-07T13:19:39+00:00'
title: 'Dėl astrologų paskaitų festivalyje "Tundra"'
---
***Laiško tema: dėl astrologų paskaitų jūsų festivalyje***

Gerbiami festivalio "Tundra" organizatoriai,

Kreipiuosi į Jus atviru laišku (skelbiamas ir svetainėje [www.netikiu.com](http://www.netikiu.com)).

Jūsų festivalio interneto svetainėje ([www.tundrafestival.lt](http://www.tundrafestival.lt/programa/dienos-uzsiemimai/)) skelbiama, kad paskaitas skaitys astrologai ir tarologai, o į užsiėmimus bandys įtraukti jogos praktikuotojai.

Norėjau atkreipti dėmesį, kad astrologus, tarologus bei mistinės jogos propaguotojus įtraukdami į festivalio programa Jūs prisidedate prie pseudomokslų, prietarų ir antimokslinio požiūrio sklaidos Lietuvoje.
Kviečiu Jus ateinančiuose festivaliuose atsakingiau rinktis partnerius. Taip pat, jeigu Jūsų nesaisto sutartiniai įsipareigojimai, siūlau atšaukti jogų ir astrologų dalyvavimą net ir šių metų festivalyje.

Jūsų svetainėje būrimo ir astrologijos salonas pristatomas taip:

> Vienintelis būrimo ir astrologijos salonas Vilniuje, siūlantis astrologijos, būrimo Taro kortomis kursus, teminių vakarėlių organizavimo paslaugas ir kt. Profesionali astrologė Lilija sudarys asmeninį horoskopą, padės pasirinkti svarbių įvykių datas, o tarologė Lidija papasakos jūsų ateitį, sufleruojamą Taro kortų, arba perskaitys ją iš delno. Lilija skaitys paskaitą, sudarytą iš dviejų dalių: pirmojoje bandys atsakyti į klausimą, ar tikrai majai pranašavo pasaulio pabaigą, o antrojoje dalyje mėginsime išsiaiškinti, kaip pritraukti meilę į jūsų širdį.


Norėjau priminti, kad tiek astrologija, tiek tarologija yra pseudomokslai pagrįsti įvairiais žmonių patiklumu, psichologiniais triukais ir statistika, o tinkamai kontroliuojami tyrimai rodo, kad nei astrologija, nei tarologija neveikia.

Jūsų svetainėje jogos užsiėmimai pristatomi taip:

> Sahadža joga – tai mokslas apie dvasingumą, apie subtiliąją sistemą, esančią žmogaus viduje. Tai aukščiausių dorovinių principų sistema. „Sahadža” reiškia gimęs kartu, „joga” – jungtis. Sahadža jogos praktika leidžia pažadinti žmogaus viduje esančią energiją, vadinama Kundalini. Ši energija, kildama žmogaus centrine nervų sistema, valo vidų ir nuramina mintis. Laikui bėgant ji tampa vidiniu vedliu į tobulėjimą ir tapimą tikruoju Savimi.Visi norintys galės nemokamai išbandyti Sahadža jogą, o vėliau ir prisijungti prie nemokamų meditacijų įvairiuose Lietuvos mietuose.


Biologija, anatomija, evoliucija, biochemija, neuromokslai bei kiti šiuolaikiniai mokslai~~s~~ paaiškino ir tai, kaip veikia centrinė nervų sistema, ir tai, kaip veikia žmogaus organizmas. Deja, įvairūs mistikai, naujojo amžiaus tikėjimo atstovai ignoruodami šias visuotinai prieinamas žinias ir toliau propaguoja įvairias neegzistuojančia "gyvybės energija" pagrįstas praktikas.

Papildomos nuorodos:
<http://www.skepdic.com/tarot.html>
<http://skepdic.com/astrology.html>
<http://en.wikipedia.org/wiki/Vitalism>

pagarbiai
Linas Jakučionis
