---
aliases:
- /2011/04/14/isgydys-bet-tik-su-salyga-kad-turite-pakankamai-ziniu/
author: linasj
categories:
- homeopatija
date: '2011-04-14T07:58:53+00:00'
publishDate: '2011-04-14T07:58:53+00:00'
tags:
- homeopatija
- sam
- sveikatos-apsaugos-ministerija
title: "I\u0161gydys (bet tik su s\u0105lyga, kad turite pakankamai \u017Eini\u0173\
  )"
---
Aš irgi prisidedu prie [informavimo apie homeopatiją](http://www.elta.lt/zinute_pr.php?inf_id=1345510) savaitės.

Iš Sveikatos apsaugos ministerijos ([SAM](http://sam.lt/index.php?4006562807)) sužinojau, kad ligonių gydymas yra pačių ligonių reikalas. T.y. jeigu pacientas neturi pakankamai žinių apie vaistų veiksmingumą,  tai gydytojas turi teisę paciento negydyti.

> **Klausimai-atsakymai**
> *Laba diena,*
>  *Norėčiau Jūsų paklausti ar šeimos daktaras turi teisę sergančiam vaikui išrašyti homeopatinius vaistus. Kaip žinoma homeopatijos efektyvumą grindžiantys mokslo tyrimai vertinami kritiškai. „Nei teoriniai, nei empiriniai homeopatijos pagrindai nėra pripažįstami svarbių medicinos ar mokslo organizacijų, nes nėra jų teisingumą paremiančių įrodymų.*
>  *2010-09-07*
> 
> Laba diena,
> 
> Dėkojame Jums už klausimą. Taip gydantis gydytojas turi teisę skirtį tokį gydymą, koks jam atrodo tikslingas ir efektyvus. Tačiau Jūs taip pat turite eisė prašyti skirti kitus vaistus, jei Jūsų nuomone paskirti vaistai nėra efektyvūs.
> 
> Daugiau informacijos
> Šeimos sveikatos skyrius


Nuo kada vaistų (ir kitų gydymo metodų) efektyvumas nustatomas remiantis paciento nuomone? Efektyvumas turi būti nustatomas klinikiniais tyrimais. Kai klinikiniai tyrimai rodo, kad  vaisto efektyvumas toks pats, kaip placebo, laikoma kad vaistas neturi poveikio ir tokį vaistą pardavinėti draudžiama. O štai su homeopatija - reikalas kitoks, jau prieš daug daug metų išsiaiškinta, kad homeopatija neveikia ir negali veikti, bet pasak SAM Lietuvoje homeopatiniai "vaistai" vistiek legalūs.

[![](/static/2011/04/sam-klausimas-apie-homeopatija.png "SAM klausimas apie homeopatiją")](/static/2011/04/sam-klausimas-apie-homeopatija.png)
