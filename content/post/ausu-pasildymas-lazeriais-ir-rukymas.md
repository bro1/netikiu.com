---
_wpas_skip_fb:
- 1
aliases:
- /2011/07/22/ausu-pasildymas-lazeriais-ir-rukymas/
author: linasj
categories:
- sveikata-ir-medicina
date: '2011-12-19T15:49:53+00:00'
publishDate: '2011-07-22T01:42:12+00:00'
tags:
- lazeriai
- rukymas
title: "Aus\u0173 pa\u0161ildymas lazeriais ir r\u016Bkymas"
---
[![](http://farm4.static.flickr.com/3243/3056736392_b3625e011c_m.jpg)](http://www.flickr.com/photos/zulaal/3056736392/)

Nemėgstu, kai žiniasklaida skelbia straipsnius, kurie yra iš tikro ne straipsniai, o paprasčiausia nevykusiai užmaskuota reklama neveikiantiems produktams. Vienas iš tokių produktų: [lazerinė ausų akupunktūra](http://www.balsas.lt/naujiena/547600/kodel-taip-sunku-mesti-rukyti/) nuo rūkymo.

> Modernesni gydymo nuo rūkymo metodai sunkiai pakeliamus abstinencijos simptomus švelnina ne tiekdami organizmui nikotino dozes, o stimuliuodami nervus, kuriais smegenims siunčiamas signalas išlaisvinti endorfiną.



> Panašiai veikia akupunktūra, nuo seno rytų medicinoje taikomas metodas, kai į tam tikrus taškus įsmeigiamos plonos adatėlės daro poveikį su šiais taškais susijusiems organams. Rytų medicinos žinias dabar taiko lazerio terapija.


Rytų medicinos "žinios" yra grįstos mistišku tikėjimu gyvybinėm jėgom (ir mes mokslo pagalba jau seniai išsiaiškinome, kad tai yra netiesa). Tai, kad neveikiantiems metodams panaudosi ne adatas, o technologinius žaisliukus, nieko nepakeis, metodas ir toliau liks neveikiančiu.

> Priklausomybės nuo rūkymo gydymui naudojami „švelnūs“ lazeriai, panašūs į tuos, kuriais gydomi artritiniai skausmai: jų galingumas ne ką didesnis už elektros lemputės. Procedūra neskausminga (liečiami tam tikri taškai paciento ausyse), o poveikis efektyvus. „Facilitas Vilnius“ specailistų teigimu, po vieno pusantros valandos trunkančio seanso sėkmingai meta rūkyti 70 procentų pacientų, o tai yra maždaug dešimt kartų geresnis rezultatas, negu naudojant kitus metimo rūkyti metodus.


Tikrai? O kus jūsų Nobelio premija, jeigu tiesą sakote?

> Be abejo, lazeris nėra stebuklingoji lazdelė, kuria užtektų mostelti ir noras rūkyti praeitų savaime. Reikia, kad pats pacientas būtų apsisprendęs toliau nebevergauti tabakui, o lazerio terapija yra rimta pagalba, įveikiant sunkiausius abstinencijos simptomus.


Oh, 95% žmonių meta rūkyti apsilankę šiame bloge bent vieną kartą. O jeigu nemeta, tai jų pačių kaltė, nes šitas blogas - ne stebuklas.

**Santrauka**

Ar ausų šildymas lazeriais padės mesti rūkyti? Ko gero, ne!

Ar bet kokios rūkoriui neįprastos priemonės (ausų šildymas, stovėjimas ant galvos, čiobrelių ir krapų arbatos gėrimas) taikymas metant rūkyti gali turėti **minimalios** įtakos padedant mesti rūkyti? Ko gero, taip!
