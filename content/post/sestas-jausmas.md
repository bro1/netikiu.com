---
_publicize_pending:
- 1
aliases:
- /2014/04/19/sestas-jausmas/
author: linasj
categories:
- sveikas-protas
date: '2014-04-19T01:07:29+00:00'
publishDate: '2014-04-19T01:07:29+00:00'
tags:
- ateities-nuspejimas
- ateities-nustatymas
- intuicija
- sestas-jausmas
title: "\u0160e\u0161tas jausmas"
---
Alfa [rašo](http://www.alfa.lt/straipsnis/16010154/sestasis-jausmas-arba-kaip-tapti-savo-gyvenimo-valdovu):

> Dauguma žmonių net neįtaria, kad mes išnaudojame tik menkutę savo dvasinio potencialo dalelę. Mūsų pasąmonė sugeba per sekundę priimti 100 bilijonų dirgiklių, o sąmonė – tik 16 dirgiklių per sekundę. Šis faktas parodo, koks vienpusiškas ir ribotas yra mūsų pasaulio suvokimas ir kartu kokius gigantiškus informacijos lobius slepia mūsų pasąmonė.


Visų pirma reikėtų atkreipti dėmesį, kad šie skaičiai yra ištraukti "iš lubų". Taip pat, mūsų pasąmonė neslepia kažkokių įspūdingų lobių. Smegenys sudarytos iš daugelio dalių, kurios veikia fone - t.y. mes jų paprasčiausiai nepastebime. Nesąmoningai smegenys reguliuoja kvėpavimą, susijaudinimą, išgąstį, priima sprendimus, suvokimą, kad esame savo kūno ribose, apdoroja vaizdą, garsą ir kt. Sąmoninga smegenų veiklos dalis mums padeda dalį tų smegenų sprendimų racionalizuoti, palyginti, atfiltruoti (pvz. nesąmoninga dalis sako "noriu siusioti", dar kita sako "aplink mane žmonės", o sąmoninga nusprendžia "susilaikyti, siusioti tarp žmonių yra nepriimtina socialiai"). Tad tiek tos ir pasąmonės.

> Šiuo atveju mums nesvarbu, kuri versija teisingiausia, bet vis tiek reikia pripažinti, jog šeštasis jausmas kaip ir anksčiau lieka unikalia žmogaus galimybe sužinoti tiesą be jokio logiško pagrindimo.
> 
> Intuiciją turi kiekvienas žmogus nuo gimimo. Daugiausia ja vadovaujasi maži vaikai. Ne veltui sakoma, kad mažylio lūpomis kalba tiesa. Augdamas vaikas vis labiau ima įsiklausyti į proto balsą ir logiką.


Labai keista prielaida. Intuicija yra paprasčiausias smegenų spėliojimas, kas nutiks. Taip, kartais pasitaikys, kad atspėsite, bet tai visiškai nesusiję su ateities numatymu, paslaptingomis galiomis ar tiesos sužinojimu. Geriausias dalykas, kurį galite daryti tam, kad priimtumėte kuo geresnius sprendimus - apsvarstyti greitus pasąmonės siūlomus sprendimus/spėjimus, palyginti skirtingus variantus, pasverti privalumus bei trūkumus ir tuomet **sąmoningai** pasirinkti geriausią.
