---
_publicize_pending:
- 1
aliases:
- /2014/02/26/vaiku-vakcincavimas/
author: linasj
categories:
- vakcinavimas
date: '2014-02-26T08:59:15+00:00'
publishDate: '2014-02-26T08:52:46+00:00'
tags:
- privalomas-vakcinavimas
- skiepai
- skiepai-vaikams
- vakcinavimas
title: "Vaik\u0173 vakcinavimas"
---
Ekonaujienos [rašo](http://www.ekonaujienos.lt/naujienos/politika_ir_visuomene/sveikata/S-234/straipsnis/Sveikatos-apsaugos-ministro-V-Andriukaicio-iniciatyva---neskiepyti-vaikai-nebus-priimami-i-darzelius):

> Sveikatos apsaugos ministras Vytenis Povilas Andriukaitis derina įsakymų projektus, pagal kuriuos vaikas, nepaskiepytas pagal Lietuvos Respublikos vaikų profilaktinių skiepijimų kalendorių arba paskiepytas ne visais pagal amžių nustatytais skiepais, nesant skiepų kontraindikacijų, į ikimokyklinio ir (ar) priešmokyklinio ugdymo įstaigą nebūtų priimamas.


Tai puiki naujiena, [nes](http://www.lrs.lt/pls/proj/dokpaieska.showdoc_l?p_id=223742&p_org=10&p_fix=y&p_gov=n):

> Šia nuostata siekiama sumažinti vakcinomis valdomų infekcijų plitimo riziką kolektyvuose ir užtikrinti Vaiko teisių konvencijos, ratifikuotos Lietuvos Respublikos Seimo 1995 m. liepos 3 d. priimtu įstatymu Nr. I-983 „Dėl Jungtinių Tautų vaito teisių konvencijos ratifikavimo“, 24 straipsnio 1 dalies nuostatą „Valstybės dalyvės pripažįsta vaiko teisę naudotis tobuliausiomis sveikatos sistemos paslaugomis ir ligų gydymo bei sveikatos atstatymo priemonėmis. Valstybės dalyvės rūpinasi, kad nė vienam vaikui nebūtų atimta teisė naudotis tokiomis sveikatos apsaugos sistemos paslaugomis“.


Tad džiaugiuosi, kad
* šis įstatymas gins vaikus nuo jų tėvų pavojingų ir rizikingų sprendimų;
* šis įstatymas gins visuomenę (kitus vaikus, mokytojus ir artimuosius), kuriems nevakcinuoti vaikai didina riziką susirgti pavojingomis ligomis.


Nepaisant to, kad šis įstatymas yra vienas iš nedaugelio mokslo žinomis grįstų įstatymų, įvairios ideologinės grupės ir antivakcinavimo demagogai sukruto ir bando prieštarauti. Jų necituosiu, nes jų argumentai iš esmės suvedami į:
* mes remdamiesi gandais prieštaraujančiais moksliniams tyrimams bijome vakcinų IR
* mes norime būti laisvi užkrėsti kitus žmones IR
* mes norime, kad mums niekas netrukdytų kelti riziką mūsų vaikų sveikatai.


Nuoroda į paskutinės savaitės naujienas apie [vakcinas](http://www.sekretore.com/sekretore/links/topic/274/7/0).
