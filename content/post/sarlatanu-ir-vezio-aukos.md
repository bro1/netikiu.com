---
aliases:
- /2012/05/15/sarlatanu-ir-vezio-aukos/
author: linasj
categories:
- uncategorized
date: '2012-05-15T01:38:44+00:00'
publishDate: '2012-05-15T01:38:44+00:00'
tags:
- onkologija
- vezys
title: "\u0160arlatan\u0173 ir v\u0117\u017Eio aukos"
---
Skeptikai kritikuoja visokius šarlatanus dėl keleto priežasčių. Viena iš pagrindinių priežasčių - bandymas apsaugoti save ir kitus nuo visokių šarlatanų savivalės. Žinau, kartais tos žolelės, kompresai ir homeopatiniai atrodo visai nepavojingi ir negrėsmingi, iki tol kol nesusiduri su [realybe](http://www.balsas.lt/naujiena/597373/onkologiniams-ligoniams-pasveikti-padeda-viltis) Vilniaus universiteto onkologijos institute:

> Onkologinių ligų gydymas yra itin sudėtingas procesas, bet laiku suteikus profesionalią pagalbą sulaukiama gerų gydymo rezultatų. Tačiau prieš gerą dešimtmetį buvo atvejų, kurie šiurpino su vėžiu kovojančius gydytojus. Deja, tokių atveju, nors ir labai retai, pasitaiko ir šiais laikais.
> 
> „Prieš gerą dešimtmetį buvo užėjęs „žiniuonių“ apogėjus. Tada vėžiu susirgę žmonės gydydavosi pas šarlatanus. O pas mus ateidavo tokiais užleistais ligos atvejais, kad tiesiog būdavo gaila ir baisu“, - prisiminė K. P. Valuckas.
> 
> Anot jo, ypatingai „žiniuonių“ gydymas buvo susijęs su krūties vėžiu: „Būdavo, kad atvyksta į Konsultacinę polikliniką moteris, kurią pasitikus medikams užgniaužia kvapą. Paaiškėja, kad pacientė patikėjo žiniuonių siūlomu „gydymo metodu“ . Tie žmonės tiesiog pūdavo iš vidaus.“
> 
> Pasiteiravus, kur tu žmogau buvai tiek laiko, atsakymai priblokšdavo. Pacientai prisipažindavo, kad jie buvo gydomi žolelėmis ir įvairiais kompresais. „Pasitaiko tokių atvejų ir dabar, bet tada būdavo tikra epidemija. Tokiais atvejais atsiskleisdavo žmonių neišprusimas ir šarlatanų sugebėjimas įtikinti“, - pasakojo K. P. Valuckas.


