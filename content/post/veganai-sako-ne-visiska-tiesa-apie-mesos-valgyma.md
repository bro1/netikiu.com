---
_last_editor_used_jetpack:
- block-editor
_oembed_472af3d3fa33b76b20b0e2840c6a88c5:
- '<blockquote class="wp-embedded-content" data-secret="bFtg6mcvKF"><a href="https://civileats.com/2015/10/28/red-meat-isnt-a-deadly-as-cigarettes-but-heres-why-you-should-heed-the-whos-warming-bacon-cancer/">Red
  Meat Isn&#8217;t as Deadly as Cigarettes, But Here&#8217;s Why You Should Heed the
  WHO&#8217;s&nbsp;Warning</a></blockquote><iframe class="wp-embedded-content" sandbox="allow-scripts"
  security="restricted" style="position: absolute; clip: rect(1px, 1px, 1px, 1px);"
  title="&#8220;Red Meat Isn&#8217;t as Deadly as Cigarettes, But Here&#8217;s Why
  You Should Heed the WHO&#8217;s&nbsp;Warning&#8221; &#8212; Civil Eats" src="https://civileats.com/2015/10/28/red-meat-isnt-a-deadly-as-cigarettes-but-heres-why-you-should-heed-the-whos-warming-bacon-cancer/embed/#?secret=bFtg6mcvKF"
  data-secret="bFtg6mcvKF" width="500" height="282" frameborder="0" marginwidth="0"
  marginheight="0" scrolling="no"></iframe>'
_oembed_4fc0cc5ffde8c80dc3f5a0c39a56eaa8:
- '{{unknown}}'
_oembed_time_472af3d3fa33b76b20b0e2840c6a88c5:
- 1629192437
_publicize_job_id:
- 61958467447
_wpcom_is_markdown:
- 1
aliases:
- /2021/08/17/veganai-sako-ne-visiska-tiesa-apie-mesos-valgyma/
author: linasj
categories:
- mityba
date: '2021-08-17T09:43:04+00:00'
publishDate: '2021-08-17T09:43:04+00:00'
tags:
- mesa
- sveika-mityba
- veganizmas
- vezys
timeline_notification:
- 1629193389
title: "Veganai sako ne visi\u0161k\u0105 ties\u0105 apie m\u0117sos valgym\u0105"
---

Rugsėjo mėnesį Kaune ir Vilniuje vyks "Vegfest LT ruduo". Veganai reklamuoja šį renginį pateikdami kiek iškraipytą informaciją:



> 
> Visos didžiausios pasaulio mitybos ir sveikatos organizacijos augalinę mitybą pripažįsta kaip tinkamą žmogui ir sveikesnę nei mėsiška. „Net itin konservatyvia laikoma Pasaulio Sveikatos Organizacija skelbia, kad augalinė mityba tinka įvairaus amžiaus žmonėms: kūdikiams, vaikams, paaugliams, suaugusiesems, pagyvenusiems žmonėms, taip pat – nėščiosioms, maitinančios moterims ar intensyviai sportuojantiems, o mėsą priskiria pirmosios kategorijos kancerogenams – taip pat kaip ir tabako gaminiai, asbestas ar radioaktyviosios medžiagos“, – priminė „Vegfest LT“ organizatorė.
> 
> 
> "Visos didžiausios pasaulio mitybos ir sveikatos organizacijos augalinę mitybą pripažįsta kaip tinkamą žmogui ir sveikesnę nei mėsiška"
> 
> 
> -- [elta](https://www.elta.lt/api/v1/pressreleases/217845)
> 
> 
> 


Ar veganiška mityba sveikesnė?
------------------------------


Kad veganiška mityba gali būti tinkama žmogui - taip, kad sveikesnė - neišeina teigti.


[Pasaulio Sveikatos Organizacija](https://www.who.int/news-room/q-a-detail/cancer-carcinogenicity-of-the-consumption-of-red-meat-and-processed-meat) (PSO) į klausimą, "ar mes turėtume būti vegetarais?" atsako:



> 
> PSO: Vegetariška mityba ir mityba įtaukianti mėsą turi tiek privalumų, tiek ir minusų sveikatai.
> 
> 
> 


O į klausimą "Ar turėčiau nustoti valgyti mėsą?" PSO atsako taip:



> 
> Mėsos valgymas turi žinomų privalumų sveikatai.
> 
> 
> 


Mėsa ir vėžys
-------------


Toliau veganai savo renginį reklamuoja taip:



> 
> "o mėsą priskiria pirmosios kategorijos kancerogenams – taip pat kaip ir tabako gaminiai, asbestas ar radioaktyviosios medžiagos"
> 
> 
> 


Taip, perdirbta mėsa priskiriama į tą pačią, kategoriją, nes tikrai žinome, kad ji didina kolorektalinės karcinomos (storosios ir tiesiosios žarnos vėžio) riziką. 50 g perdirbtos mėsos suvartojimas kasdien, padidina riziką susirgti šiuo vėžiu 17% (ne, tai ne 17% tikimybė susirgti, o tik 17% padidėjusi rizika).


Suaugusio 50-mečio žmogaus rizika susirgti kolorektaliniu vėžiu per ateinančius 10 metų yra apie 0.68%. O tokio paties žmogaus suvartojančio 50g perdirbtos mėsos kasdien, rizika susirgi yra 17% didesnė - t.y. 0.8%.


Cigarečių rūkymas, [palyginimui](https://civileats.com/2015/10/28/red-meat-isnt-a-deadly-as-cigarettes-but-heres-why-you-should-heed-the-whos-warming-bacon-cancer/), plaučių vėžio riziką padidina maždaug 1500-3000%.


Taip pat derėtų pastebėti, kad dėl paukštienos valgymo, atsakymo dėl rizikos padidėjimo mes nežinome.


Kaip maitintis?
---------------


Dėl etinių priežasčių, dėl poveikio aplinkai - veganiškai!


Dėl sveikatos, jeigu stengsitės laikytis specialistų rekomendacijų ir domėsitės kaip teisingai maitintis veganiškai - tai maitinkitės veganiškai.


O visiems kitiems, dėl sveikatos patarimas paprastas - valgykite [įvairų maistą](https://sam.lrv.lt/lt/veiklos-sritys/visuomenes-sveikatos-prieziura/mityba-ir-fizinis-aktyvumas-2/sveika-mityba-ir-gyventoju-mitybos-gerinimas/maisto-pasirinkimo-piramide-plakatas) ir nepersivalgykite.







