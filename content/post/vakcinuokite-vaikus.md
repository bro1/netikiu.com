---
_publicize_pending:
- 1
aliases:
- /2013/02/04/vakcinuokite-vaikus/
author: linasj
categories:
- vakcinavimas
date: '2013-02-06T14:11:25+00:00'
publishDate: '2013-02-04T00:07:55+00:00'
tags:
- pasakojimas
- skiepai
- stablige
- stabliges-pasekmes
- tetanus
- vakcinavimas
- vakcinavimo
title: "Vakcinuokite vaikus (stablig\u0117)"
---
Mano vertimas iš [stuff.co.nz](http://www.stuff.co.nz/national/health/8199964/We-were-hippies-about-it) apie [stablige](http://lt.wikipedia.org/wiki/Stablig%C4%97) susirgusį nevakcinuotą vaiką:

Ian Williams protingas vyras - mokslininkas, išradėjas, verslininkas - bet, kalbai pasisukus apie sūnaus Alijah sveikatą, jis apleido mokslą ir elgėsi kaip "hipis", sukurdamas situaciją, kurioje Alijah beveik mirė.

"Kraujas tekėjo iš jo burnos, ir jis prašė: "išgelbėk mane tėti", " Williams pasakojo The Sunday Star Times.

"Laikiau savo vaiko ranką, jo nugara buvo išsirietusi, raumenys galėjo bet kuriuo momentu sulaužyti kaulus, ir jo širdis galėjo sustoti."

Alijah buvo paguldytas į ligoninę dėl stabligės praėjusių metų pabaigoje. Jis jau turėjo būti imunizuotas nuo stabligės, tačiau Williams ir jo žmona Linda nusprendė to nedaryti.

Tai buvo skausminga pamoka. Jie stebėjo, kaip septynmetis Alijah praleido tris savaites ligoninėje, jo kūnas smarkiai ir skausmingai trūkčiojo kai stabligė atakavo jo nervų sistemą. "Kai buvo kalbama apie mano vaiko sveikatą, aš leidau hipiui laimėti. Aš turėjau leisti laimėti mokslui."

Williams yra vieni iš maždaug 10% tėvų, atsisakančių vakcinavimo. Ne dėl visiško neišmanymo, tačiau dėl to, kad jie galvoja, kad žino viską. Williams sakė, kad jie manė, kad jie viską išsiaiškino, tačiau dabar pripažįsta, kad jie bandė iššokti aukščiau savo bambos.

"Tokie tėvai kaip mes priima sprendimą neskiepyti remdamiesi labai mažai informacijos apie realias ligų pasekmes."

Jis taip pat teigia, kad buvo prisiskaitęs mitų ir sąmokslų, kurių pilna internete. Williams atsisiuntęs informaciją iš interneto nuvertino ligų riziką, bei pervertino vakcinų reakcijų riziką. Apie vienas iš milijono patirią sunkią reakciją į stabligės vakciną - tokią kaip skausmingas nervų uždegimas. Alijah turėjo 1 iš 10 tikimybę numirti nuo stabligės.

Alijah buvo išrašytas iš ligoninės po 26 dienų - 2013 sausio 8 dieną invalido vežimėlyje. Jam teks atsigaudinėti 12 mėnesių bei išmokti valgyti ir vaikščioti iš naujo.

**Nuorodos**
* Wikipedia – [stabligė](http://lt.wikipedia.org/wiki/Stablig%C4%97)
* Užkrečiamųjų ligų ir AIDS centro informacija apie [stabligę](http://www.ulac.lt/ligos/S/stablige) ir jos išvengimą (skiepai)

