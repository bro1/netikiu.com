---
aliases:
- /2014/01/09/biciu-pikis-gali-sukelti-alergine-reakcija/
author: linasj
categories:
- alternatyvi-medicina
date: '2014-01-09T08:41:22+00:00'
publishDate: '2014-01-09T08:41:22+00:00'
tags:
- bitininkai
- biciu-pikis
- biciu-produktai
- medus
- pikis
- propolis
title: "Bi\u010Di\u0173 pikis gali sukelti alergin\u0119 reakcij\u0105"
---
![](http://farm4.staticflickr.com/3775/11770689673_2b378386c3_z.jpg)

Bičių pikis (angl. propolis) yra dervingas mišinys, kurį bitės surenka iš medžių pumpurų, sakų ir kitų augalinių šaltinių. Jis naudojamas, avilio sandarinimui - įvairių nedidelių skylučių (iki 6 mm skersmens) ir tarpų užlipdymui. Didesnius tarpus bitės paprastai užlipdo vašku.

Daug bitininkų ir alternatyviosios medicinos šalininkų bičių pikį vadina stebuklingu vaistu ir aiškina, kad jis gali padėti kone nuo visko. Ir tuose teiginiuose netgi yra grūdas tiesos: laboratorinėse sąlygose pademonstruota, kad bičių pikis turi šiokių tokių antioksidacinių, antibakterinių, antigrybelinių ir auglių plitimo lėtinimo savybių. Tačiau - tai tik mėgintuvėlyje. Klinikinių tyrimų rodančių kokią nors naudą žmonėms nėra, o jeigu man tektų lažintis, tai aš statyčiau pinigus už tai, kad jokių esminių sveikatą gerinančių savybių atlikus išsamesnius tyrimus nesurasime.

Taip pat, derėtų atkreipti dėmesį, kad žmonėms, kurie yra alergiški bitėms ir bičių produktams, pikis taip pat gali sukelti stiprią alerginę reakciją.

**Ar verta vartoti?**

Jeigu nesate alergiškas medui ir kitiems bičių produktams, tai ko gero bičių pikis jums nepakenks, tačiau aš patarčiau nešvaistyti pinigų ir laiko bičių pikiui. Jeigu tikrai iškilo kokia sveikatos problema - pasitarkite su savo gydytoju, o ne pasikliaukite avilių skylių užlipdymo medžiaga.

**Nuorodos**

* [Wikipedija - bičių pikis (angliškai)](http://en.wikipedia.org/wiki/Propolis#Biomedical_research)
