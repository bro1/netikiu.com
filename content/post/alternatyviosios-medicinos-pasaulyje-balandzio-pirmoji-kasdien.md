---
aliases:
- /2012/03/31/alternatyviosios-medicinos-pasaulyje-balandzio-pirmoji-kasdien/
author: linasj
categories:
- uncategorized
date: '2012-03-31T03:12:07+00:00'
publishDate: '2012-03-31T03:12:07+00:00'
title: "Alternatyviosios medicinos pasaulyje baland\u017Eio pirmoji - kasdien"
---
Šiandien Delfi.lt [skelbia](http://www.delfi.lt/news/ringas/lit/rsadauskas-kvietkevicius-melas-mus-lydi-nuo-ankstyvos-vaikystes-iki-mirties-patalo.d?id=57487507) R.Sadauskas-Kvietkevičiaus straipsnelį "Melas mus lydi nuo ankstyvos vaikystės iki mirties patalo":

> Kažkodėl netradicinės medicinos gydymo metodų ir preparatų veiksmingumo nereikia pagrįsti klinikinių tyrimų rezultatais pagal tas pačias griežtas taisykles, kaip įrodinėjamas vaistų veiksmingumas. Todėl melas liejasi laisvai, o Balandžio pirmoji būna kiekvieną dieną, tik pacientai to gali ir nesuprasti, kai valstybė oficialiai registruoja netradicinės medicinos specialistus. Neteko girdėti, kad būtų pareikšti kaltinimai bet vienam ekstrasensui, kuris užkalbėjimais gydo vėžį, kol pacientas miršta, pats žinodamas, jog jo gydymas nepadės. Bet kuris netradicinis medikas, mano nuomone, yra vertesnis sėdėti už grotų negu Petrikas ir MMM įkūrėjas, nes šie apgavo santykinai sveikus ir netgi pasiturinčius žmones, o anie išsirenka pačius pažeidžiamiausius.
> 
> Ne vienas medicininį ar farmacinį išsilavinimą turintis žmogus neoficialiai prasitaria, kad teisingiausia būtų išvis panaikinti netradicinės medicinos teisinį statusą, bet nenori būti dėl to viešai užsipulti, todėl toleruoja melą. Kas išdrįs pareikalauti, kad raganos ir šamanai įrodytų savo gydymo metodų veiksmingumą, arba už pinigų ėmimą iš klientų turi būti baudžiami kaip už sukčiavimą? Jei kažkas mano, kad turi antgamtinių gydymo galių ir labai nori padėti žmonėms, visada gali daryti tai nemokamai.


