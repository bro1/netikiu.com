---
aliases:
- /2011/11/20/auskarai-regejimo-nepagerins/
author: linasj
categories:
- sveikas-protas
- sveikata-ir-medicina
date: '2012-01-04T04:41:43+00:00'
publishDate: '2011-11-20T17:05:43+00:00'
tags:
- akys
- auskarai
- auskarai-regos-gerinimui
- ausu-pradurimas
- rega
title: "Auskarai regėjimo nepagerins"
---
![](/static/2011/11/ausu-pradurimas.jpg)

***Trumpai:*** Pradūrus ausis ar įsivėrus auskarus regėjimas nepagerės.

Alfa [rašo](http://www.alfa.lt/straipsnis/12455154/Tevai.savo.atzalas.grozio.salonuose.dailina.ir.jega=2011-09-23_18-56/):

> Kaune norinčių įtaisyti savo vaikams auskarus tėvų netrūksta. Kartais to nori patys mažamečiai, **kartais gimdytojai tikisi taip pagerinti vaikų regėjimą ar tiesiog papuošti juos pagal savo supratimą**. „Nerekomenduoju verti auskarus mažesniems nei trys metai vaikams. Stengiuosi atkalbėti nuo šio žingsnio tėvelius, atvedusius savo vaikučius. Dažniausiai pavyksta gražiuoju susitarti. Kartais tenka pasakyti tiesiog „ne, to nedarysiu“.
> 
> Kokie jų motyvai? Būna ir gražių: vieni tėveliai atsinešė penkių mėnesių dvynukes ir paprašė įverti joms auskarus, nes neatskiria mergaičių. Kiti įsivaizduoja, kad tokiems mažiems vaikams mažiau skaudės, greičiau užgis. Visada įspėju tėvelius, kad gijimas kaip tik gali būti sudėtingesnis, nes tokio amžiaus vaikai paprastai nelabai laikosi higienos taisyklių“, – pasakojo „Dermatokosmetologijos klinikos“ Kaune kosmetologė Dainora Tumienė.
> 
> [...]
> 
> Kai buvau jauna specialistė labiau klausydavau tėvų. Šį darbą dirbu jau penkiolika metų, ir šiandien, labiau nei kažkada, jaučiu moralinę teisę to nedaryti. Neprotinga vaiką per prievartą kankinti“, – įsitikinusi D. Tumienė.


Taigi, pradėkime:
* tai, kad ausų pradūrimas gali pagerinti regėjimą yra viso labo nelabai populiarus mitas
* įrodymų, kad regėjimas pagerėtų nėra
* mechanizmo, kuris galėtų paaiškinti, kaip tai veiktų irgi nėra


Antra, vaikams vertis auskarus yra nepatartina dar ir dėl to, kad jie yra mažiau linkę laikytis atitinkamų higienos reikalavimų iki tol, kol žaizdos užgis, tad ir rizika užkrėsti žaidzdas yra didesnė.

**Visuomenė**

Klausimo apie tai, kaip vertinti tai, jog visuomenė kai kuriems vaikams suformuoja norą žaloti savo kūnus grožio tikslais šįsyk beveik neliesiu. Tačiau manau, kad po truputį reikėtų šviesti visuomenę, kad ši praktika taptų tik asmeniniu suaugusiųjų reikalu, o vaikai galėtų augti be sužalojimų.

**Apibendrinimas**

Jeigu vaikas nenori auskarų, tai auskarų vėrimas prieš jo valią yra tiesiog beprasmis vaiko kankinimas ir mano nuomone turėtų būti laikomas kriminaliniu nusikaltimu.
