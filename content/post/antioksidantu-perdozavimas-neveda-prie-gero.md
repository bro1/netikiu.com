---
_publicize_pending:
- 1
aliases:
- /2014/03/16/antioksidantu-perdozavimas-neveda-prie-gero/
author: linasj
categories:
- vitaminai
date: '2014-03-15T07:43:49+00:00'
publishDate: '2014-03-16T06:30:08+00:00'
tags:
- antioksidantai
- maisto-papildai
title: "Antioksidant\u0173 perdozavimas neveda prie gero"
---
Jau ne pirmus metus iš įvairiausių šaltinių tenka girdėti apie antioksidantų naudą. Tas mitas apie antioksidantų naudą išpopuliarėjo iki tiek, kad neseniai maisto parduotuvėje (Velingtone, Naujojoje Zelandijoje) regis prie svogūnų mačiau iškabą, jog svogūnai - puikus antioksidantų šaltinis.

Skeptics Guide to the Universe [443](http://www.theskepticsguide.org/podcast/sgu/443) serijoje buvo užsiminta, kad antioksidantai prideda prie mirtingumo didėjimo. Tad aš susiradau [straipsnį](http://www.ncbi.nlm.nih.gov/pubmed/24241129), apie tą tyrimą.

**Ar idėja turi pagrindo?**

Laisvųjų radikalų senėjimo [teorija](http://en.wikipedia.org/wiki/Free-radical_theory_of_aging) leidžia daryti prielaidą, kad antioksidantai tokie kaip vitaminas A, vitaminas C, vitaminas E, beta-karotenas ir kt. sulėtins senėjimo procesą, trukdydami laisviesiems radikalams oksiduoti jautrias biologines molekules arba stabdydami laisvųjų radikalų formavimąsi. Tad hipotezė, kad antioksidantai gali sulėtinti senėjimo procesą neatrodo visiškai absurdiška.

Deja, žmogaus organizmas yra LABAI sudėtinga sistema, kurioje įvairius procesus įtakoja ne  koks nors vienas veiksnys, o įvairūs veiksniai yra persipynę į sudėtingą tarpusavio priklausomybės tinklą. Įvairūs biologiniai reiškiniai įtakoja ne vieną, o daugelį kitų procesų - vienus teigiamai, kitus neigiamai.

**Ką rodo tyrimai?**

Štai ką rodo mano jau minėtas [tyrimas](http://www.ncbi.nlm.nih.gov/pubmed/24241129):

> Antioksidaciniai maisto papildai neturi apsauginio efekto ir galia būti žalingi savo nepageidaujamomis pasekmėmis mūsų sveikatai, ypač pakankamai maisto turinčiose populiacijose.


Tad antioksidantų kiekio padidinimas ne sulėtins, o paspartins jūsų batų papurtymą...

**Susijęs straipsnis - antioksidantų žala sergantiems vėžiu**

Man beruošiant šį įrašą [Alfa](www.alfa.lt/straipsnis/15642654/daugiau-zalos-nei-naudos-antioksidantai-kune-saugo-vezi) irgi paskelbė straipsnį apie naują tyrimą su pelėmis:

> Dabar tyrimuose su pelėmis surastas tikėtinas paaiškinimas, bent jau plaučių vėžio atveju. Panašu, antioksidantai padeda ankstyviems augliams išgyventi ir augti, apsaugodami juos ir jų DNR nuo laisvųjų radikalų žalos.
> 
> [...]
> 
> Bergö su kolegomis sukėlė mažus plaučių vėžius pelėms ir tada davė joms antioksidantų. Iš gydytų pelių, pusė gavo vitaminą E, o kita pusė – antioksidantą N-acetil cisteiną (NAC), vaistą, skiriamą sumažinti gleivių keikį žmonėms, sergantiems lėtine obstrukcine plaučių liga (LOPL).
> 
> [...]
> 
> Rezultatai buvo dramatiški. „Kurį nors antioksidantą gavusių pelių auglių skaičius, dydis ir agresyvumas padidėjo triskart, lyginant su jų negavusiomis pelėmis,“ sako Bergö. „O išgyvenamumas sumažėjo mažiausiai 50 procentų.“


**Nuorodos**
* Kas yra [homeostazė](https://lt.wikipedia.org/wiki/Homeostaz%C4%97)?
* Kas yra [laisvieji radikalai](http://lt.wikipedia.org/wiki/Radikalas_(chemija))?

