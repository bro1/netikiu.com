---
_publicize_pending:
- 1
aliases:
- /2013/10/18/depresija-nesukelia-vezio/
author: linasj
categories:
- alternatyvi-medicina
- mokslas
- sveikata-ir-medicina
date: '2013-10-18T11:29:43+00:00'
publishDate: '2013-10-18T11:29:42+00:00'
tags:
- depresija
- valerijus-sinelnikovas
- vezys
title: "Depresija nesukelia v\u0117\u017Eio"
---
 Internetas ir alternatyviosios “medicinos” literatūra pilni įvairių nepagrįstų tvirtinimų, kad blogos mintys veda prie blogos sveikatos, sukelia vėžį ir pan. Štai vienas tokių [tvirtinimų](http://www.iveikliga.lt/index.php?option=com_content&task=view&id=9&Itemid=12) internetiniame forume: 
>  Žmogaus gyvenimo būdas, negatyvios mintys bei visatos dėsnių pažeidinėjimas sukelia onkologinę įtampą.Įtampai pasiekus apie 70% ribą pradeda vystytis onkologiniai augliai.Dingsta imunitetas, norint sustabdyti onkologinę ligą reikia sunaikinti onkologinę įtampą ir atkurti organizmo imunitetą
> 
> 

 O ir knygų yra išleista su tokiais nepagrįstais gąsdinimais. Štai [ese](http://www.tikratiesa.lt/post5601.html) apie Valerijaus Sinelnikovo knygą “Mylėk ligą savo” teigia: 
>  Žmogus yra Visatos dalelė, tad nukreipdami negatyvias mintis į žmogų, neigiame savo paties egzistavimą. Kas būtų jei kuri nors ląstelė pradės naikinti save ir kitas ląsteles arba visą organizmą? –Taip, ji greitai susirgs arba taps vėžine.
> 
> 

 **Realybė** Visų pirma, reikėtų pastebėti, kad tokie tvirtinimai yra niekuo nepagrįsti. Taip pat, [tiksliausias iki šiol atliktas tyrimas](http://presse-inserm.fr/en/depression-does-not-expose-someone-to-a-greater-risk-of-cancer/9675/) atskleidžia, kad depresija nepadidina rizikos susirgti vėžiu. O depresija gerom mintim tikrai pavadinti neišeina. Žinoma, vėžio nesukėlimas, nėra tas pats, kas jokių ligų, kuriomis jus gąsdina šarlatanai, nesukėlimas. Tačiau tai tik dar viena iliustracija, kad realybė su alternatyvia “medicina” beveik niekad nesutampa. Beje, apie ilgalaikio sreso įtaką sveikatai jau rašiau [anksčiau](http://netikiu.com/2013/03/21/emocinis-gebejimas-pasiprieinti-ligoms/). **Papildomos nuorodos** Nuoroda į tyrimą paimta iš [Skeptics Guide to the Universe](http://www.theskepticsguide.org/podcast/sgu/429). **Kita** Terminą *alternatyvioji “medicina”* visuomet rašau su kabutėmis, nes tai paprastai yra žinomai neveikiančių, arba nepatikrintų ir menkai tikėtinų būti veiksmingomis priemonių kratinys.
























