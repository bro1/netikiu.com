---
_publicize_pending:
- 1
aliases:
- /2014/04/23/pirmasis-lietuvos-prezidentas-kovojo-pries-antivakcinuotojus/
author: linasj
categories:
- vakcinavimas
date: '2014-04-23T12:05:07+00:00'
publishDate: '2014-04-23T12:05:07+00:00'
tags:
- antivakseriai
- grinius
- istorija
- kazys-grinius
- skiepai
- vakcinavimas
- vakcinos
title: "Pirmasis Lietuvos prezidentas kovojo prie\u0161 antivakcinuotojus"
---
**Antivakcinavimui ir kovai prieš jį - daugiau nei 100 metų**

Vakar atradau įdomų straipsnį Delfyje, kuriame [rašoma](http://www.delfi.lt/pramogos/kultura/prezidentas-k-grinius-politikas-is-reikalo-gydytojas-is-pasaukimo.d?id=64591340) apie tai, kad pirmasis Lietuvos prezidentas Kazys Grinius kovojo prieš antivakcinavimo judėjimą jau daugiau nei prieš 100 metų:

> Švietėjiškas jo darbas liudija gilią pagarbą paprastam žmogui – beraščius reikia apšviesti, kad jie gebėtų tvarkytis savarankiškai. Grinius piktinosi tais, kurie žmones klaidina: „Be reikalo, kunigėli, platini tarp žmonių tokias žinias, kurios gali artimo sveikatai užkenkti.“ Šie žodžiai adresuoti kitam mokslo populiarintojui – kunigui Jonui Balvočiui (1842–1925), kuris J. Geručio slapyvardžiu 1907 m. išleido vokiškos knygos „Sveikata“ vertimą. Ten aiškinama, esą nuo rauplių skiepytis pavojinga, nes skiepai tėra sifilio nuodai. Grinius taip atpasakojo tos knygos turinį: skiepus išradęs anglas „sodžiaus barzdaskutys“, kurio „merga“ turėjusi sifilį ir „jais užkrėtė savo pono karvę, o ponas pavertė juos į skiepus žmonėms“. Tačiau Gerutis turėtų žinoti, kad sifilis „nei kokiu būdu karvių negali užkrėsti“. Nors iš tikrųjų atsiranda gydytojų, kurie įspėja nesiskiepyti, „reikia žinoti, kad tarp daugumo ir daktarų atsiranda visokių. Kam jie kartais niekus rašo, kas juos tesupaisys. Kantri popiera viską pakelia, o lengvatikiai Geručiai tuos niekus toliau platina.“


**Priežastys**

Panašu, kad žmonės nusistatę prieš vakcinas egzistuos visada, kol bus vakcinos ir ko gero pagrindinės to priežastys yra:
* dėl vakcinų efektyvumo, žmonėms retai tenka asmeniškai susidurti su ligomis nuo kurių apsaugo vakcinos ir dar rečiau su tų ligų komplikacijomis.
* žmonės nesupranta, kaip veikia vakcinos.


**Kas gali sustabdyti antivakcinavimo judėjimą?**

Skeptikų diskusijose neretai pasigirsta nuomonė, kad antivakcinavimo judėjimas bus marginalizuotas tik tada, kai dėl antivakcinuotojų kils naujos tų ligų epidemijos, kurios suluošins krūvas žmonių ir nusineš daugybę gyvybių ir likusi,  visuomenės dalis pradės aktyviai atmesti antivakcinuotojų idėjas ir imsis juos, antivakcinuotojus, gėdyti kiekviena pasitaikiusia proga.

Ir žinoma, kova su neišmanymu turėtų prasidėti mokykloje - vertėtų daugiau dėmesio biologijos pamokose skirti imuninės sistemos veikimui bei išsamiam paaiškinimui, kaip veikia vakcinos.

![](https://farm3.staticflickr.com/2933/14001545683_601249c633_o.jpg)

Iliustracijai skaičiai paimti iš dviejų šaltinių:
* [Wikipedia](http://en.wikipedia.org/wiki/Measles#Epidemiology) teigia, kad nuo tymų miršta 1 iš 1000.
* Šiaurės Airijos Sveikatos, socialinių paslaugų ir viešosios apsaugos departamento [brošiūra](http://www.dhsspsni.gov.uk/lithuanian_preschool.pdf) teigia, kad miršta 1 iš 2500-5000 susirgusių.

