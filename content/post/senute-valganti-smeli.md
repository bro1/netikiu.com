---
_publicize_pending:
- 1
aliases:
- /2014/01/22/senute-valganti-smeli/
author: linasj
categories:
- mityba
- uncategorized
date: '2014-01-22T09:24:08+00:00'
publishDate: '2014-01-22T09:24:08+00:00'
title: "Senut\u0117 valganti sm\u0117l\u012F"
---
![](http://farm3.staticflickr.com/2846/12082940133_ce2c024911_z.jpg)

Delfi [rašo](http://www.delfi.lt/news/daily/hot/smeli-valganti-lietuve-isgarsejo-rusijoje.d?id=53724801&rsslink=true):

> Lietuvė Stanislava Monstvilienė, kuri minta paprasčiausiu smėliu, tapo Andrejaus Malachovo pokalbių laidos „Tegul kalba“, rodomos per Pirmąjį kanalą, dalyve. Laidoje, skirtoje unikalioms pasaulio dietoms, ji patarė išbandyti pačią pigiausią priemonę nuo visų ligų – smėlį, rašo ru.DELFI.lt.
> 
> 64 m. moteris, kurios specialybė – agronomė, gyvena Gomalių kaime Telšių rajone. Ji jau seniai tapo vietos įžymybe, nes per savaitę suvalgo iki 30 kg smėlio.


 **Ar tikrai?**

Mes seniai išsiaiškinome, kaip veikia veikia skrandis, žarnynas ir kt. organai susiję su maitinimusi. Žinome, kokiais būdais iš maistinių medžiagų išgaunama energija, žinome, kaip ląstelės saugo, perduoda ir naudoja tą energiją. Ne, tam netaikomos jokios išimtys.

**Socialinis valgymas**

Stanislava - ne vienintelis žmogus, [teigiantis, kad nevalgo maisto](https://en.wikipedia.org/wiki/Inedia). Tačiau, ne vienas jų priduria, kad jie valgo socialiai, t.y. ne dėl paties maisto, o kad neišsiskirtų iš draugų ar artimųjų rato. Kaip ten bebūtų, organizmui maisto gal kiek per mažai, bet matyt tie "nevalgytojai" socialiai prisikemša tiek, kad neužsilenktų.

**Stebėjimas ir tyrimai**

Atlikta ir tokių nevalgančių žmonių bandymų: juos filmuojant, uždarytus atskirame kambaryje ir pan. Deja, nė vienas man žinomas "sėkmingas" tyrimas nebuvo tinkamai kontroliuojamas, o keletas kitų tyrimų buvo [demaskuoti](http://www.skepdic.com/skeptimedia/skeptimedia90.html)... Viena juokingesnių [istorijų](http://www.sgutranscripts.org/wiki/SGU_Episode_413) (deja nerandu oficialesnės nuorodos) buvo susijusi su "nevalgytojo" stebėjimu, jis iš stebimos patalpos į hamburgerių restoraną išsliūkino viduryje nakties ir sučiuptas teisinosi, kad jis ketino tik pauostyti juos.

Indijoje "guru" Prahlad Jani teigia, kad jis nevalgė ir negėrė 70 metų. Šis "nevalgytojas" buvo tirtas 2 kartus ir filmuojamas. Tačiau abu kartus jį tyrė ta pati komanda, o skeptikams turintiems tokių "nevalgytojų" [demaskavimo](http://www.skepdic.com/skeptimedia/skeptimedia90.html) patirties nebuvo leista dalyvauti tyrime, tad sunku tai pavadinti sėkmingu tyrimu.

**Patarimas**

Nevalgymas (bei nevalgomų dalykų valgymas) yra pavojingi sveikatai ir gali baigtis mirtimi.
