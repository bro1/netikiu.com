---
_publicize_pending:
- 1
aliases:
- /2013/01/04/auksarankiai-prizada-tyrineti-aikiaregius/
author: linasj
categories:
- ziniasklaida
date: '2013-01-04T02:16:52+00:00'
publishDate: '2013-01-04T02:16:51+00:00'
tags:
- auksarankiai
- leopoldas-malinauskas
- mantas-wizzard
- palmira-kelertiene
- tarologas
- tv
title: "Auksarankiai pri\u017Eada tyrin\u0117ti ai&scaron;kiaregius"
---
Alfoje skelbiamas reklaminis TV laidos “Auksarankiai” [straipsnelis](http://www.alfa.lt/straipsnis/15073362/Mantas.Wizzard.atsakys..ar.Lietuva..sarlatanu.salis=2013-01-02_16-33/). Aš jį paanalizuosiu po vieną – du sakinius.

 
>  BTV „Auksarankiai“ aiškinasi: ar tikrai Lietuvoje daugiau šarlatanų nei iš tikrųjų į ateitį galinčių pažvelgti magų?
> 
> 

 Man liežuvis neapsiverčia to vadinti aiškinimusi. Aš tai labiau vadinčiau tribūnos suteikimu šarlatanams.

 
>  Šiuo metu rinkoje susidarė paradoksali situacija: burtininkai savo paslaugas teikia legaliai ir moka mokesčius, būrėjams išduotų verslo liudijimų skaičius nuolat auga, tačiau valstybė netikrina ir nesidomi ar tai nėra tik legalus lengvatikių apgaudinėjimas?
> 
> 

 Tiesą sakant tikrinti nėra ko – tai yra legalus lengvatikių apgavinėjimas (kartais sąminingas, o kartais nesąmoningas – sukombinuotas su pačių “būrėjų” saviapgaule). 
>  Tarologas Leopoldas Malinauskas teigia, kad geriausiai burėją patikrina pati rinka. „Jei būrėjas prastas, apgaudinėja žmones - žinia greit pasklis ir jo veikla ilgai tikrai netruks. Tačiau jei jis savo veikla užsiima jau 10 metų ar daugiau, reiškia, kad kažkokių galių jis tikrai turi“, - pasakojo L.Malinauskas. 
> 
> 

 Tai dvi argumentavimo klaidos – argumentas [dėl populiarumo](http://lt.wikipedia.org/wiki/Apeliavimas_%C4%AF_mases), ir argumentas [dėl senumo](http://lt.wikipedia.org/wiki/Argumentas_i%C5%A1_senumo). Deja tiek senumas, tiek populiarumas šiuo atveju terodo sugebėjimą pasinaudoti žmogaus psichologija ir įtikinti, o ne galių realumą. 
>  Tačiau šarlatanas gali paprasčiausiai įdarbinti tam tikras iliuzines priemones padedančias žmogų įtikinti antgamtinėmis galiomis. Kokios tai priemonės? Iliuzionistas Mantas Wizzard papasakos kokius triukus taiko ir magai, ir iliuzonistai siekdami to pačio tikslo - apsimesti turint stebuklingų galių. 
> 
> 

 Bent šiek tiek skeptiško požiūrio suteiks fokusininkas. Fokusininkų profesija pasižymi žymiais skeptikais (James Randi, Penn ir Teller, Harry Houdini). Įtariu, kad tai vien dėl to, kad jie ne tik žino, kaip “dirba” šarlatanai, bet ir sugeba pakaroti jų triukus. 
>  Ar pavyks laidos žurnalistams sužinoti savo ateitį eksperimento metu? Astrologė Palmira Kelertienė atskleis kaip iš tikrųjų turėtų atrodyti ir elgtis aiškiaregys, o kaip apsimetėlis? Kodėl šiais metais ypač suaktyvės burėjai ir jų paslaugos? 
> 
> 

 Iš to straipsnio pradžioje žadėto aiškinimosi beliko šnipštas – šarlatanams suteikiama atvira tribūna.

 Ir galų gale štai nuoroda į Teisingumo ministerijos dokumentą “[Ką vertėtų žinoti magijos paslaugų vartotojams](http://www.tm.lt/dok/Ka_vertetu_zinoti_magijos_paslaugu_vartotojams.pdf)”.








