---
aliases:
- /2012/03/21/laimingos-dienos-vestuvems-parinkimas-ir-dosnumas/
author: linasj
categories:
- uncategorized
date: '2012-03-21T04:46:54+00:00'
publishDate: '2012-03-21T04:46:54+00:00'
tags:
- vaiva-budraityte
title: "Laimingos dienos vestuv\u0117ms parinkimas ir dosnumas"
---
![Nelaiminga santuoka](http://static.zooomr.com/images/10177884_56ef3347f0_o.png)

Balsas, skelbia [straipsnelį](http://www.balsas.lt/naujiena/586179/bureja-v-budraityte-i-norkute-ir-a-zvinys-greit-susilauks-vaiku) apie tai, kad būrėjai gali padėti išsirinkti gerą dieną vestuvėms:

> Viena žymiausių Lietuvos būrėjų atskleidė, kad norėdami išsiaiškinti, ar jūsų pasirinktą data vestuvėms atneš šeimyninę laimę, turite tiesiog pasakyti savo ir savo partnerio gimimo datą. Pagal tai V. Budraitytė sugebės nustatyti, ar ši jūsų pasirinkta data jums palanki: „Nėra kažkokio laiko, kuris būtų palankus visiems jaunavedžiams. Viskas priklauso nuo jūsų gimimo datų.“


Žinoma, realybei į Vaivos Budraitytės būrimus ir vestuvių dienos parinkinėjimus - nusispjaut. Laimingo santuokinio gyvenimo nenusipirksite sumokėję keletą dešimčių litų asmeniui neskiriančiam realybės nuo vaizduotės (o gal sukčiui?).

Gerai - tai, kad laimingu šeimyniniu gyvenimu domisi ir mokslas.

Štai Dr. W. Bradford Wilcox apie savo [tyrimo](http://papers.ssrn.com/sol3/papers.cfm?abstract_id=1970016) rezultatus [teigė](http://well.blogs.nytimes.com/2011/12/08/is-generosity-better-than-sex/):

> Santuokoje yra tikimasi sąžiningai dalytis namų ir vaikų priežiūros darbais, ištikimybe. Tačiau dosnumas ("gausus ir savanoriškas gerų dalykų teikimas sutuoktiniui") siekia toliau ir apima daugiau nei tai, ko paprastai tikimasi: smulkias paslaugas ir papildomas pastangas būti meiliu. Remiantis šia dosnumo dvasia šeimoje įsukamas ciklas, kuris, vidutiniškai, daro abu sutuoktinius laimingesniais.


Tad jeigu susituoksite su žmogum, kuriam nerūpi, kad jūs būtumėt laiminga(s) - jokia vestuvių data jūsų poros neišgelbės ir analogiškai, susituokę su asmeniu, kuriam rūpi, kad jūs būtumėt laiminga(s) - vestuvių data tikrai nesutrukdys. Tardamiesi su burtininkais ar astrologais dėl vestuvių datos laimės nepasieksite - tik pademonstruosite savo tamsumą, patiklumą ir prietaringumą.

Tad linkiu jums remtis mokslu ir būti dosniais!
