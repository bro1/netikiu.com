---
_publicize_pending:
- 1
aliases:
- /2014/03/12/tiketina-kad-mirstanciu-nuo-vezio-lietuvoje-sumazes/
author: linasj
categories:
- sveikata-ir-medicina
date: '2014-03-12T10:33:39+00:00'
publishDate: '2014-03-12T10:33:39+00:00'
tags:
- rukanciuju-skaicius-lietuvoje
- rukymas
- vezys
title: "Tik\u0117tina, kad mir\u0161tan\u010Di\u0173 nuo v\u0117\u017Eio Lietuvoje\
  \ suma\u017E\u0117s"
---
[![](http://farm4.staticflickr.com/3149/2966799649_1c7c9c9d73_n.jpg)](http://www.flickr.com/photos/7901847@N07/2966799649/in/photolist-5waCb6-gVxTLm-gJqVN4-k1N4pX-6fVS3K-9fukf2-6U3hbA-gKaoP6-6PjFsE-6PjFpu-6Pfwfz-6Pfwgi-bUjG2S-sSAGf-fdE4zj-b32F3R-24ier-6Pfwiv-5wV2dS-5wQDM2-5wV25j-6ZRou7-6PfwgX-76Cg3t-4XtDWD-4Upp52-8CQecF-bqLRVC-84U6YJ-a2swyi-k1N6T4-hKDx98-8cphPN-2gMNvX-9yrCBG-2Bhou6-6PjEHo-9wUw4T-aHdvSH-65kwUf-eJHjmr-65AwUT-9girEb-2q62jM-8jx9Qo-4jtRhW-9vWJKJ-ahCcbS-5UmGQu-3Rq2xy-ac5fGz)

Vėžys yra ne viena liga, o plati ligų grupė. Egzistuoja daugiau nei 200 atrastų vėžio rūšių. Tad apie kokį nors vieną vaistą ar vieną gydymo būdą nuo vėžio mes ko gero niekada neišgirsime. Jeigu visgi išgirsite - laikykite tai kone šimtaprocentiniu požymiu, kad tai yra šarlatanų bandomas parduoti neveikiantis šūdas.

Tačiau, mokslo ir medicinos pažanga padeda išgydyti vėžį vis dažniau. Deja, tai tik palaipsniškas gydymo metodų gerinimas padedantis kiek dažniau išgydyti vieną ar kitą vėžio rūšį, ar kiek pratęsiantis išgyvenimo laikotarpį. Štai JAV [mirtingumas](http://www.sciencedaily.com/releases/2014/01/140107102634.htm) nuo vėžio per pastaruosius 20 metų sumažėjo 20%.

Žinoma, tikėtina, kad prie to prisidėjo ne tik medicinos tobulėjimas, bet ir tai, kad JAV smarkiai sumažėjo rūkančių žmonių skaičius.

Pasaulyje rūkančių žmonių yra [daugiau nei milijardas](http://www.who.int/mediacentre/factsheets/fs339/en/). Rūkymas sukelia apie [80%-90%](https://en.wikipedia.org/wiki/Lung_cancer) plaučių vėžio atvejų. Plaučių vėžys pasaulyje yra pagrindinė mirties nuo vėžio priežastis!

Gera žinia yra tai, kad Lietuvoje rūkančiųjų skaičius irgi mažėja (pagal [osp.stat.gov.lt/](http://osp.stat.gov.lt/) duomenis):


|  |  |
| --- | --- |
|  | Kasdien rūkančių 20–64 metų amžiaus gyventojų dalis procentais |
|  | Vyrai | Moterys |
| 2000 | 52 | 16 |
| 2002 | 44 | 13 |
| 2004 | 39 | 14 |
| 2006 | 44 | 15 |
| 2008 | 39 | 14 |
| 2010 | 34 | 15 |
| 2012 | 33 | 13 |


Bloga žinia yra tai, kad rūkančiųjų Lietuvoje vis dar yra labai daug.

**Patarimas**

Jeigu rūkote - pabandykite mesti rūkyti. Dėl sveikatos. Kad nemirtumėte nuo plaučių vėžio.
