---
aliases:
- /2012/01/26/finansinis-patarimas-1/
slug: finansinis-patarimas-1/
author: linasj
categories:
- homeopatija
date: '2012-01-26T02:53:25+00:00'
publishDate: '2012-01-26T02:53:25+00:00'
tags:
- finansai
- homeopatija
title: 'Finansinis patarimas #1 - nešvaistykite pinigų netikro gydymo priemonėms'
---
Patarimas trumpai: Jeigu trūksta pinigų, nešvaistykite jų neveikiančioms medicinos priemonėms, tokioms kaip homeopatija.

**Kaip ruošiami homeopatiniai vaistai?**

Lietuvos sveikatos mokslų universiteto vaistinė [paaiškina](http://univaistine.lt/blog/cat/homeopatija/), kaip ruošiami homeopatiniai preparatai:

> **3.1 Homeopatinių preparatų potencijavimas Hanemano būdu**
> 
> Homeopatinės potencijos dažnai klaidingai vadinamos praskiedimais. Tačiau tai nėra paprastas praskiedimas. Skiedžiama etapiškai, tam tikru santykiu bei kiekviename etape kratant pagal nustatytus principus. Priešingu atveju homeopatinė potencija neišgaunama.
> 
> Potencijuojant gaunamos dvi potencijų skalės: šimtinė (centipotencijos) ir dešimtinė (decipotencijos).
> 
> Centipotencijos žymimos skaičiumi bei „C“ raide. Pvz.: 1C, 2C, 30C ir t.t. Skaičius nurodo potencijos laipsnį, „C“ raidė nurodo kad potencija priklauso šimtinei skalei. Dažnai „C“ raidė praleidžiama ir paliekamas tik skaičius. Labai aukštos potencijos dažnai žymimos romėniškais skaitmenimis. Pvz.: M atitinka 1000C; 10M atitinka 10000C.
> 
> Decipotencijos žymimos skaičiumi nurodančiu potencijos laipsnį bei „D“ raide nurodančia, kad potencija priklauso dešimtinei skalei. Pvz.: D1, D6, D30 it t.t. Dažnai decipotencijos žymimos ir raide „x“. Pvz.: 1x, 6x, 30x.
> 
> **3.1.1 Centipotencijų gamybos procesas Hanemano būdu**
> 
> Gaminant pirmas centipotencijas priklausomai nuo taikomo potencijavimo metodo imamos skirtingos pradinės žaliavos ir diluento proporcijos. Dažniausiai imama 1 dalis urtinktūros ir 99 dalys diluento. Diluentas – dažniausiai įvairaus stiprumo etanolis (koncentracija pasirenkama priklausomai nuo taikomo farmakopėjinio metodo). Kitos naudojamos proporcijos: 2 dalys urtinktūros ir 98 dalys diluento; 3 dalys urtinktūros ir 97 dalys diluento.
> 
> Aukštesnės potencijos, pradedant nuo 2C, gaminamos imant 1 dalį žemesnės potencijos ir 99 dalis diluento, dažniausiai etanolio. Šie ingredientai pilami į švarų indelį su kamšteliu. Indelio turinys kratomas nuo 10 iki 40 kartų. Kiekvienai potencijai būtina naudoti naują švarų indelį kontaminacijai išvengti bei išlaikyti reikiamą potencijos ir diluento proporciją.


Taigi, paaiškinsiu su pavyzdžiu - imama aktyvioji medžiaga ir ji skiedžiama (papurtant). Skiedžiama n kartų :
* aktyvios medžiagos 1ml, skiediklio 99ml
* imam 1ml tirpalo iš ankstesnio žingsnio ir skiedžiam su 99ml skiediklio
* imam 1ml tirpalo iš ankstensio žingsnio ir skiedžiam su 99ml skiediklio
* kartojam šią procedūrą n kartų


Taigi, 3C  reiškia, kad skiedimo ciklas buvo kartotas 3 kartus ir tai reiškia, kad medžiaga buvo atskiesta maždaug 1 : 1000000.
4D reiškia, kad skiedimo ciklas buvo kartotas 4 kartus skiedžiant santykiu 1:9, ir tai reiškia, kad galų gale medžiaga buvo atskiesta maždaug santykiu 1 : 10000.

Absoliučia dauguma atvejų, "veiksniosios" medžiagos tame tirpale praktiškai nebelieka (ir labai gerai, kad nelieka, nes daugeliu atvejų tos medžiagos yra nuodingos). Tada jie ima ir užlašina tą jau beveik visiškai gryną tirpiklį (vandenį / alkoholį) ant cukraus tablečių ir pardavinėja patikliems pirkėjams  jį po 600 Lt už kilogramą\*.
**Kartais tenka pataupyti**

Štai, "Šiaulių Krašte" skelbiamas [straipsnis](http://www.siauliukrastas.lt/?data=2012-01-26&rub=1065924812&id=1327425590), kuriame viena mama skundžiasi dėl šiokio tokio finansų trūkumo:

> Šiaulietė mama ne pirmo būtinumo prekes perka išpardavimų metu: „Man pasisekė, kad auginu tris berniukus. Įsitikinau, kad verta pirkti brangesnę, bet kokybišką avalynę ir drabužius vyresnėliui — jų užteks jaunesniems broliams“.
> 
> ...
> 
> Paklausta, kuri prekių grupė, augant vaikams, brango labiausiai, Ernesta paminėjo vaistus. „Dvigubai ir daugiau brango homeopatiniai preparatai. Apskritai nė viena prekių grupė nepigo“, — sako moteris.


Tad ir plakatas ta proga:

![homeopatija-demotivational-lt](http://static.zooomr.com/images/10153499_8242e94d2a_o.jpg)



---



\* - skaičiavimai atlikti remiantis [Grip-Heel](http://univaistine.lt/gripp-heelr-n50-heel.html) homeopatinio preparato sudėtimi ir kaina.
