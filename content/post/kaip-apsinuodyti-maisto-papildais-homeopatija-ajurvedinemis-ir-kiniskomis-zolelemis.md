---
aliases:
- /2016/01/06/kaip-apsinuodyti-maisto-papildais-homeopatija-ajurvedinemis-ir-kiniskomis-zolelemis/
author: linasj
categories:
- alternatyvi-medicina
- homeopatija
date: '2016-01-06T08:41:50+00:00'
publishDate: '2016-01-06T08:41:50+00:00'
tags:
- ajurveda
- homeopatija
- tradicine-kinu-medicina
title: "Kaip apsinuodyti maisto papildais, homeopatija, ajurvedin\u0117mis ir kini\u0161\
  komis \u017Eolel\u0117mis"
---
Pasaulyje kasmet vyksta renginys [10:23 campaign](http://www.1023.org.uk/). Jo metu žmonės daugelyje šalių "perdozuoja" homeopatinių "vaistų" tam, kad pademonstruotų, jog homeopatiniai preparatai yra atskiesti iki tiek, kad iš jų belikę tik paprasčiausios cukraus piliulės. O cukraus piliulių perdozuoti yra sunku!

Aš to nedaryčiau, nes maisto papildų, tradicinės kinų medicinos, ajurvedos ir homeopatijos rinka yra beveik nereguliuojama.

Tad nepaisant to, kad homeopatiniai preparatai turėtų būti atskiedžiami iki tiek, kad juose paprastai nelieka nė vienos "aktyviosios" medžiagos molekulės, aš paprasčiausiai nepasitikiu menkai reguliuojama rinka, kurią valdo šarlatanai, pardavinėjantys "vaistus", kurie [neveikia](http://netikiu.com/2014/04/14/australijos-mokslininku-dovana-homeopatijos-savaites-proga/) ir negali veikti.

**92% tradicinės kinų medicinos "vaistų" Australijoje - užteršta**

Australijoje mokslininkai [ištyrė](http://www.nature.com/articles/srep17475#f1) 26 kinų medicinos "vaistų" bandydami nustatyti užteršimą medžiagomis, kurios nenurodytos sudėtyje:

* sunkiaisiais metalais
* vaistais (į žolelių mišinį įmaišyta tikrų vaistų)
* kitomis medžiagomis

92% visų tirtų tradicinės kinų medicinos "vaistų" turėjo bent vieną iš šių problemų.

![24078679232_48c8cf20d1_o](/static/2016/01/24078679232_48c8cf20d1_o.jpg)

**Dauguma iš žolelių pagamintų papildų Šiaurės Amerikoje - užteršta**

Australijos mokslininkų tyrimas - ne vienintelis toks tyrimas. Neseniai panašus [tyrimas](http://www.biomedcentral.com/1741-7015/11/222) buvo atliktas ir Šiaurės Amerikoje.

Ištyrus 44 produktus (12-os gamintojų) paaiškėjo, kad tik 2-jų gamintojų produktuose nebuvo substitutų, priedų ir priemaišų, o kai kurie identifikuoti teršalai kelia rimtą pavojų sveikatai (įskaitant alergines reakcijas).

**20% tirtų ajurvedinių žolelių Bostone užteršta sunkiaisias metalais**

Kiek senesnis ajurvedinžių žolelių [tyrimas](http://www.ncbi.nlm.nih.gov/pubmed/15598918) atliktas Bostone 2004-aisiais parodė, kad 20% ajurvedinių žolelių mišinių (14 iš tirtų 70-ies) buvo užteršta švinu, gyvsidabriu ir arseniku.

**Homeopatija - pavieniai užterštumo atvejai**

Kaip jau minėjau, tinkamai paruošti homeopatiniai preparatai turėtų būti nė kiek nekenksmingesni nei analogiškos cukraus piliulės, deja, kai vaistų [efektyvumas nulinis](http://netikiu.com/2014/04/14/australijos-mokslininku-dovana-homeopatijos-savaites-proga/), tai bet kokia rizika yra per didelė. O rizika yra!

Belgijoje [homeopatiniuose preparatuose](http://journals.lww.com/euro-emergencymed/Abstract/2004/08000/Homeopathic_products,_not_as_innocent_and_safe_as.18.aspx) buvo surasta uždraustos, į amfetaminą panašios, medžiagos. [Kroatijoje homeopatiniai preparatai](http://www.sciencedirect.com/science/article/pii/S1475491610000482) buvo užteršti sunkiaisiais metalais. Visiškai nenustebčiau, jei atlikus didesnius tyrimus išaiškėtų ir gerokai platesnis homeopatinių preparatų užterštumo lygis.

**Homeopatijos (ne)reguliavimas Lietuvoje**

Homeopatijos saugumas Lietuvoje ir ES "reguliuojamas" iš esmės tik [popieriuje](http://lsmuvaistine.lt/node/7):


> Supaprastintos procedūros sąlygos (reikalavimai ženklinimui, skiedimui, vartoji­mo būdo apibrėžtumas) užtikrina į rinką patenkančių homeopatinių preparatų saugumą. Problema, susijusi su paprastai būtinu vaistinių preparatų veiksmingumo įrodymu, ES teisėje „išspręsta" tiesiog nereikalaujant tokio įrodymo, jei homeopatinis preparatas į rinką tiekiamas be terapinių indikacijų. Moksliniais metodais neįrodytas ar net neįrodo­mas homeopatinių preparatų veiksmingumas kelia abejonių dėl jų kaip ,,vaistų" statuso.



Tad jeigu, kas nors pasiūlys jums žolelių ir maisto papildų - tiesiog pasakykite NE.

**Prieš vartodami žoleles, ajurvedą, homeopatiją, pasitarkite su savo šeimos gydytoju**

Žinoma, yra keletas papildų ir vitaminų, kurių naudingumas kai kuriais konkrečiais atvejais (pvz. folio rūgštis nėščioms moterims) yra pagrįstas tinkamais tyrimais, tačiau vidutiniam žmogui vakarų Europoje, standartinė dieta suteikia viską, ko reikia organizmui. Kaip ten bebūtų, pasitarkite su savo šeimos gydytoju.

**Nuorodos į tyrimus**
* [Combined DNA, toxicological and heavy metal analyses provides an auditing toolkit to improve pharmacovigilance of traditional Chinese medicine (TCM)](http://www.nature.com/articles/srep17475#f1)
* [DNA barcoding detects contamination and substitution in North American herbal products](http://www.biomedcentral.com/1741-7015/11/222)
* [Heavy metal content of ayurvedic herbal medicine products.](http://www.ncbi.nlm.nih.gov/pubmed/15598918)
* [Preliminary investigation of metal and metalloid contamination of homeopathic products marketed in Croatia](http://www.sciencedirect.com/science/article/pii/S1475491610000482)

