---
_publicize_pending:
- 1
_wpas_skip_facebook:
- 1
_wpas_skip_google_plus:
- 1
_wpas_skip_linkedin:
- 1
_wpas_skip_path:
- 1
_wpas_skip_tumblr:
- 1
_wpas_skip_twitter:
- 1
aliases:
- /2015/02/23/daktaras-ozas-mulkina-zmones-bet-jis-ne-vienas-toks/
author: linasj
categories:
- alternatyvi-medicina
- mokslas
- ziniasklaida
date: '2015-02-23T08:00:49+00:00'
geo_public:
- 0
publishDate: '2015-02-23T06:40:50+00:00'
title: "Daktaras Ozas mulkina \u017Emones (bet jis ne vienas toks)"
---
[![Dr.-Oz](https://farm9.staticflickr.com/8611/16423990189_7b0df21e58_o.jpg)](https://www.flickr.com/photos/110452439@N08/16423990189 "Dr.-Oz by Linas Jakucionis, on Flickr")
Delfi [rašo](http://www.delfi.lt/mokslas/mokslas/moksliskai-nustatyta-kas-antra-daktaro-ozo-rekomendacija-nesamone.d?id=66731432) apie tyrimą rodantį, kad Dr. Ozas švaistosi patarimais, kurie neturi visiškai jokio pagrindo.

Ko gero populiariausias JAV TV laidose patarimus dalinantis gydytojas yra Dr. Oz (daktaras Ozas). Skeptikams ne naujiena, kad daktaras Ozas pastoviai dalina visiškai netikusius patarimus, kurie paprastai tesuteikia nepagrįstą viltį bei iššvaisto žmonių laiką ir pinigus.

Tad štai ką rašo Delfi:

> [P]opuliarus televizijos gydytojas – Dr. Mehmetas Ozas – tikrai vertas melagio vardo: Kanados mokslininkai, išanalizavę jo teiginius, nustatė, kad jis tiesą sako tik maždaug kas antrą kartą.
> 
> Tyrimą, kuriuo buvo aiškinamasi, kaip dažnai Dr. M. Ozo patarimai neatitinka tiesos ar geriausios šiandieninės medicininės praktikos, atliko Kanados Albertos universiteto ir Britų Kolumbijos universiteto mokslininkai. Jie atsitiktiniu būdu atsirinko 40 laidų „The Dr. Oz Show“ bei „The Doctors“ (pirmoji Lietuvoje žinoma pavadinimu „Daktaras Ozas“ ir rodoma per TV1 kanalą – per savaitę parodomi 4 laidos epizodai) ir identifikavo kiekvieną šiose laidose pateiktą rekomendaciją. O vėliau papildoma nepriklausomų ekspertų grupė atsitiktiniu būdu atrinko po 80 rekomendacijų iš kiekvienos laidos ir įvertino jų medicininį teisingumą lygindama patarimus su recenzuojamuose medicinos leidiniuose publikuota naujausia informacija.
> 
> Rezultatai – tikrai nepalankūs šiemet jau JAV Senato ir viso pasaulio žiniasklaidos gerokai išvanotam Dr. M. Ozui: medicininiai tyrimai pritaria tik 46 procentams Dr. M. Ozo patarimų. 15 proc. jo patarimų prieštaravo mokslinių tyrimų duomenims, o apie likusius 39 procentus patarimų mokslo duomenų bazėse nieko neparašyta.


Beje Delfyje minimi 46% pagrįstų patarimų nėra tikslus skaičius. Tai tik tereiškė, jog tyrimo autoriai sugebėjo surasti bet kokį (nesvarbu ar aukštos, ar prastos kokybės tyrimą).

Tyrimo autoriai nurodo, kad **tik 33% daktaro Ozo patarimų buvo patvirtinti tyrimais pateikiančiais įtikinamų arba galimai įtikinamų įrodymų**.

Trumpai tariant, du trečdaliai visų daktaro Ozo patarimų yra melagingi, pramanyti arba neteisingi.

**Medicinos kokybė**

Kiekvienas toks šundaktaris dalinantis pramanytus ir nepagrįstus patarimus, kiekvienas alternatyviosios medicinos atstovas "gydantis" žmones žinomai neveikiančiais metodais, prisideda prie mūsų medicinos sistemos griovimo.

Kiekvienai veiklos sričiai susijusiai su žmonių gydymu, turi būti taikomi tokie pat kokybės, efektyvumo ir saugumo reikalavimai, kaip ir tikrai medicinai. Bet kokia kitokia pozicija šiuo klausimu gali būti išversta į paprastą kalbą: "mes pasisakome už tai, kad mūsų teikiamoms paslaugoms nebūtų taikomi jokie saugumo, efektyvumo ir kokybės reikalavimai. Mes pasisakome už tai, kad pacientus būtų galima apgaudinėti, mulkinti ir iš jų melžti pinigus."

Žinau, kad daktaras Ozas yra ne Lietuvoje... bet apsidairykite ir pastebėsite, kad mes čia, Lietuvoje taip pat turime tuzinus tokių analogiškų ozų (pvz. kandidatas į Seimą [A. Raslanas](http://www.delfi.lt/news/ringas/politics/a-raslanas-naturali-medicina-kylanti-populiarumo-banga.d?id=67156846), [D. Rapalytė](http://www.alfa.lt/straipsnis/49806960/homeopatija-ne-tik-kunui-bet-ir-sielai), [Edita Jaskelevičienė](http://www.balsas.lt/naujiena/825054/pasitikrinkite-nuo-dienos-kuria-gimete-priklauso-ir-jusu-ligos) ir krūvos kitų). Bet mes turime daryti viską, kad medicinos kokybė būtų išsaugota ir kad jūs bei jūsų artimieji nebūtų mulkinami.

**Nuoroda**
* The British Medical Journal [straipsnis](http://www.bmj.com/content/349/bmj.g7346#) "Televised medical talk shows—what they recommend and the evidence to support their recommendations: a prospective observational study"


**Papildymai**

Jeigu norite, kad ilgainiui paskelbčiau naują šio įrašo versiją, palikite komentarus [Google Docs](https://docs.google.com/document/d/10ljXvd8zg29_22CeYkoPkEX633uxrislZKN4FzAK1jY/edit?usp=sharing).
